---
title: "三句不離林欣彤"
author: "邵家臻"
date: "2021-12-07T15:51:00"
categories:
  - "政治"
tags:
  - "邵家臻"
  - "鍾錦麟"
  - "林欣彤"
topics:
  - "47 人案"
image: "http://web.archive.org/web/2020im_/https://assets.thestandnews.com/media/photos/264621427_408651814328593_5909366825848815201_n-2.jpg"
original_url: "thestandnews.com/politics/三句不離林欣彤"
---
![](http://web.archive.org/web/2020im_/https://assets.thestandnews.com/media/photos/264621427_408651814328593_5909366825848815201_n-2.jpg)
> 鍾錦麟。 圖：邵家臻

探鍾錦麟（Ben ），三句不離林欣彤：

1，「吒叱」最受歡迎女歌手我為Ben 投左林欣彤，可惜入唔到最後五強；

2，他之前好鍾意林欣彤的《林中鳥》，後來是《無名指的勇氣》，現在是《鐵樹》。

3，他係佢死忠粉絲，但唔想打搞林欣彤（請佢寫信鼓勵！），Ben 認為追星唔係咁樣嘅！

4，《鐵樹》句句都好正。他單獨囚禁，一瞓低就好似歌詞所講：「天尚有一線光 /淌著淚我怎可觀看 /還存在東西可慶祝 /都應該開朗」；他有好多時候讀書，香港的政治人的著作讀不到，就讀外國的丶歷史的政治人作品：「閒餘時間要有智慧看看書 /比怨地怨天會對我多點好處 /身心可抵抗雷雨 一個人共處」；囡囡已經一歲半，由入獄時半歲，只懂爬行，到現在一歲半，都有入監房探過我，學嘢好快，仲記得爸爸面容：「歡樂過都記低 /供給日後記憶都可貴 /陪同自己的悲與喜 一生跟一世 /瞬間流逝」…。

5，好朋友知Ben在監房懶做運動，寄來三版紙，兩版關於伸展運動，一版關於林欣彤，並寫著：「林欣彤叫你做運動」，結果，他真的開始做運動。

6，他為人樂觀，笑說現在的遺憾是無法親耳親眼欣賞到陶大宇的《倒轉地球》。

7，因為Ben，我都鐘意咗林欣彤；因為Ben，我即刻聽《鐵樹》，並留意歌詞，其中有一句，特別想起Ben：「粗生像鐵樹 /不靠灌溉仍能做支柱」。

（標題為編輯所擬）

[原刊於作者 facebook](http://web.archive.org/web/20211207083919/https://www.facebook.com/100055513335891/posts/408651837661924)