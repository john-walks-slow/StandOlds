---
title: "不排除繼續參選　馮檢基：世上無鎅票"
author: "立場報道"
date: "2018-11-26T05:11:00"
categories:
  - "政治"
tags:
  - "馮檢基"
  - "九西補選"
topics:
  - "2018 九龍西補選"
image: "http://web.archive.org/web/2020im_/https://assets.thestandnews.com/media/photos/46651884_10160961026690265_6585590835197247488_o_Mq9cS.png"
original_url: "thestandnews.com/politics/不排除繼續參選-馮檢基-世上無鎅票"
---
![](http://web.archive.org/web/2020im_/https://assets.thestandnews.com/media/photos/46651884_10160961026690265_6585590835197247488_o_Mq9cS.png)
> 馮檢基

在今次九龍西補選中獲12,509票的民協前主席馮檢基，再次否認自己參選是「鎅票」，「世界上無鎅票，只有問自己點解唔夠票，話人鎅票係搵代罪羔羊，逃避自己做得唔好嘅責任」，他又指他和李卓人的選票相加都不及陳凱欣，「漁人無得利，漁人係贏我哋，我哋兩個加埋係輸，市民係揀左佢」。

他亦未有明確回應，日後會不會再參選，只是稱若非建制派甚至建制派，用篩選等不民主方式令香港「政治獨裁」，「 可以推動民主嘅方法我都會用，包括會唔會考慮選舉」。

馮檢基在公布選舉結果後總結今次選情，他認為自己所得的票是來自「唔想含淚投票」的選民，今次選舉結果反映目前「香港仍然係兩大陣營，不容其他可能性」，雖然票數不多，但他深信有部份市民「唔鍾意建制派亦唔鍾意非建制派」，若兩大陣營繼續篩選壟斷，「會愈來愈多人唔鍾意呢兩個陣營，呢萬幾票會十倍增加」，強調他得票多少不代表他參選的決定是否錯，「啱定錯唔係睇人數，希特拉都係大多數人支持，啱定錯係睇價值」。

他多次被問到今次參選是否「鎅票」，李卓人敗選他有沒有責任，馮檢基稱除非是來自同一系統的參選人，否則世上並無「鎅票」，「咁係咪陳凱欣鎅晒我啲票呢？佢咁多票」，又質疑「鎅票論」只是有人為自己尋找代罪羊，因為他和李卓人的票數相加都比陳凱欣少，「係我哋自已，唔能夠將民主係市民眼前活出來」。

至於他是否會日後轉走「中間路線」，甚至和理念相同的人組黨，馮檢基稱「我而家無咩路線」，日後會再檢討分析選舉結果。