---
title: "Joan Cornellà 又嚟喇！　五月新個展串爆香港人"
author: "立場報道"
date: "2017-03-13T19:19:00"
categories:
  - "藝術"
tags: []
topics: []
image: "http://web.archive.org/web/2021im_/https://cdn.thestandnews.com/media/photos/cache/joan-21_8OjYJ_1200x0.png"
original_url: "thestandnews.com/art/joan-cornellà-又嚟喇-五月新個展串爆香港人"
---
![圖片來源：Gallery 27](http://web.archive.org/web/2021im_/https://cdn.thestandnews.com/media/photos/cache/joan-21_8OjYJ_1200x0.png)

> 圖片來源：Gallery 27

仲記唔記得，西班牙漫畫家 Joan Cornellà 上年首度來港，展覽門外人山人海的場面？

嗯，如果上次你迫唔到入場，唔洗太失望嘅，因為香港有得睇嘅機會又嚟喇！今次作品仲要以香港為題，點可以錯過？

今年一月，Joan Cornellà 來港考察整整一個月，（大大力）玩樂及（輕輕力）工作，暢遊香港，吸收本地文化精華，消化成諷刺香港、影射牛鬼蛇神的新作。

是次展覽的海報，取材自 Joan Cornellà 今年農曆新年的賀圖。標誌人物換上旗袍，以自拍神棍將手槍指向自己。該圖發佈之初，Joan 一度寫上描述「Happy Chinese New Year」，被網民提示「農曆新年非中國獨有」，畫家立即從善如流，改為「Happy Lunar Year」。

[![圖片來源：Gallery 27](http://web.archive.org/web/2021im_/https://cdn.thestandnews.com/media/photos/cache/Screen20Shot202017-03-1320at207.10.3720PM_0cP4Y_1200x0.png)](http://web.archive.org/web/20210628164353/https://cdn.thestandnews.com/media/photos/cache/Screen20Shot202017-03-1320at207.10.3720PM_0cP4Y_1200x0.png)

> 圖片來源：Gallery 27

Joan Cornellà 幽默抵死，揭示荒誕現實和人性陰暗面，讓觀眾笑中有淚。佢咁講：

> 「我認為我們都在不幸中大笑。我們都由大笑、因某人或某事而大笑之中獲得啟發。不管是否帶有同情，這經常都伴隨著多少殘忍。儘管如此，我依然意識到若任何一張我的作品發生在現實生活之中，我也不會笑得出來。」──Joan Cornellà

Joan Cornellà 今次個展將於 Space 27 HK 舉行，並帶來 38 幅從未展出過的作品。展出期達三星期，朝 11 晚 9，入場費位位 50，歡迎粉絲預購！

－－

**Joan Cornellà: 香港主題個人展**

日期：2017 年 5 月 6 至 21 日   
時間：11:00 – 21:00  
場地：Space 27 HK  
預約：[https://www.ticketflap.com/zh/joan-cornella](http://web.archive.org/web/20210628164353/https://www.ticketflap.com/zh/joan-cornella)