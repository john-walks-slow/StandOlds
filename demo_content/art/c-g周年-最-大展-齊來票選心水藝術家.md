---
title: "C&G周年「最＿大展」　齊來票選心水藝術家"
author: "立場報道"
date: "2018-12-05T18:52:00"
categories:
  - "藝術"
tags:
  - "最大展"
  - "c&g artpartment"
topics: []
image: "http://web.archive.org/web/2021im_/https://assets.thestandnews.com/media/photos/8_8TT1q.jpg"
original_url: "thestandnews.com/art/c-g周年-最-大展-齊來票選心水藝術家"
---
![](http://web.archive.org/web/2021im_/https://assets.thestandnews.com/media/photos/8_8TT1q.jpg)
> 「最＿大展」

號為「近年最勁、最多元化、最多前線活躍藝術家參與、最不可控制的藝術展覽」……究竟係咩展覽咁巴閉？又係邊個咁大面子，請到超過 40 名香港藝術家參展？之唔係 C&G Artpartment 囉！

2018 年，係 C&G 成立嘅 11 年，創辦人張嘉莉（Clara）同鄭怡敏（阿金），趁機會統計開業以來進行過的藝術項目、合作過的藝術家／團體，整理完數據之後，再於每項藝術活動中精選一名在該活動中創作最「特別」作品的藝術家，參與今次「最＿大展」。

獲邀參展的四十名藝術家，很多人都大有來頭，包括：三木、楊秀卓、唐納天、俞若玫、蛙王、林嵐、鄧國騫、勞麗麗、梁美萍、程展緯、劉學成、林東鵬……他們早前以「最」為題創作新作品，展覽期間由觀眾選出「最中之最」。最高票當選的「心水藝術家」，將於明年上半年在 C&G Artpartment 獲得為期一個月的個展機會。

有咩候選作品？我哋立即嚟睇睇幾件精選之作～

**（1）MC仁《最閪》**

用 tampons 喺紅色地氈上畫紫荊花，你諗起啲咩？

![](http://web.archive.org/web/2021im_/https://assets.thestandnews.com/media/photos/7_g3FkH.jpg)
> MC仁《最閪》

**（2）黑馬騎士團 《勁大力打壓言論自由獎》**

呢個獎比「心水藝術家」嘅結果更令人期待！

![](http://web.archive.org/web/2021im_/https://assets.thestandnews.com/media/photos/5_5Idr6.jpg)
> 黑馬騎士團 《勁大力打壓言論自由獎》

![](http://web.archive.org/web/2021im_/https://assets.thestandnews.com/media/photos/6_zZF24.jpg)
> 黑馬騎士團 《勁大力打壓言論自由獎》（局部）

**（3）三木《最香港獨立》**

獨還獨，睇落危危乎……

![](http://web.archive.org/web/2021im_/https://assets.thestandnews.com/media/photos/4_4jDj0.jpg)
> 三木《最香港獨立》

**（4）楊秀卓《最恐怖的日子將會到臨》**

「老大哥?實你」問你死未？

![](http://web.archive.org/web/2021im_/https://assets.thestandnews.com/media/photos/3_nqklp.jpg)
> 楊秀卓《最恐怖的日子將會到臨》

**（5）唐納天《最：諷廁》**

「達達大師」杜尚的尿兜變成踎廁，放喺牛棚做展覽，究竟係諷刺定諷廁？

![](http://web.archive.org/web/2021im_/https://assets.thestandnews.com/media/photos/1_j7iSx.jpg)
> 唐納天《最：諷廁》

![](http://web.archive.org/web/2021im_/https://assets.thestandnews.com/media/photos/2_l2PO6.jpg)
> 唐納天《最：諷廁》（局部）

介紹住五件先！其他正嘢，梗係要去現場睇啦，記得投票呀！

——

**「最＿大展」**

日期：即日起至 2018 年 12 月 23 日  
時間：12:30 - 19:30  
地點：牛棚藝術村 12號單位、8號單位、N5號單