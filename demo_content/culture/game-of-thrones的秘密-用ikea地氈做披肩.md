---
title: "Game Of Thrones 的秘密......用Ikea地氈做披肩？"
author: "立場報道"
date: "2017-08-07T17:49:00"
categories:
  - "文化"
tags:
  - "game of thrones"
topics: []
image: "http://web.archive.org/web/2021im_/https://assets.thestandnews.com/media/photos/rehost252F2016252F9252F13252F077d384b-08e3-4f10-8fab-469499a305e4_aM9xU.png"
original_url: "thestandnews.com/culture/game-of-thrones的秘密-用ikea地氈做披肩"
---
![](http://web.archive.org/web/2021im_/https://assets.thestandnews.com/media/photos/rehost252F2016252F9252F13252F077d384b-08e3-4f10-8fab-469499a305e4_aM9xU.png)
> 《Games of thrones》劇照

《Game Of Thrones》（權力遊戲）第七季啟播，睇緊 Samwell 嘅時候，你有冇諗過佢身上件毛毛披肩，係點樣做出嚟？唔講唔知，竟然係出自 Ikea 地氈（！？）

負責《Game Of Thrones》服裝的設計師 Michele Clapton 去年出席洛杉磯 Getty Museum 的講座時，以「中世紀設計」為題目，討論《Game Of Thrones》中的服裝，爆出驚人秘密，「其實呢啲披肩係 Ikea 嘅地氈」，頓時換來台下的笑聲和掌聲。

Clapton 進一步解釋指，地氈經過切割染色，讓它們看起來有狼皮的感覺；加上打蠟和磨砂的工序，更有中世紀的服飾味道，笑言：「我想觀眾聞到那些服裝的味道，那來自自然環境的味道。」

![](http://web.archive.org/web/2021im_/https://assets.thestandnews.com/media/photos/Screen20Shot202017-08-0720at205.18.4620PM_Ym6QM.png)
> 宜家網站截圖

![](http://web.archive.org/web/2021im_/https://assets.thestandnews.com/media/photos/Screen20Shot202017-08-0720at205.18.3520PM_UfVYe.png)
> 宜家網站截圖

用 Ikea 地氈還未算驚訝，不如看看《Game Of Thrones》的製作成本。根據《Entertainment Weekly》[早前報道](http://web.archive.org/web/20211229132556/http://www.digitalspy.com/tv/game-of-thrones/news/a788677/game-of-thrones-season-6-costs-a-lot-per-episode-budget-revealed/)，每集高達一千萬美元，全季合計的開支更高達一億美金！單是服裝小隊，成員介乎 80 至 100 人。單是一件披肩都要那麼講究，動用上百人也不無可能吧？

睇完呢篇報道之後，唔知有冇人衝去買 Ikea 地氈呢？

相關報道：

[Quartz](http://web.archive.org/web/20211229132556/https://qz.com/1047018/game-of-thrones-season-7-the-nights-watch-capes-are-actually-ikea-rugs/)／[Buzzfeed](http://web.archive.org/web/20211229132556/https://www.buzzfeed.com/shylawatson/so-i-guess-the-game-of-thrones-night-watch-capes-are-made?utm_term=.bdLbz9VgQ#.pjlBYXzRl)