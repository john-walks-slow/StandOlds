---
title: "《Error 自肥》最終回：We’re building towers made of broken parts"
author: "查映嵐"
date: "2021-05-22T00:37:00"
categories:
  - "文化"
tags:
  - "ViuTV"
  - "error"
  - "mike"
  - "自肥"
topics: []
image: "http://web.archive.org/web/2021im_/https://assets.thestandnews.com/media/photos/186954142_10225353445573005_7144917758894226665_n_hRP4E.jpg"
original_url: "thestandnews.com/culture/error-自肥-最終回-we-re-building-towers-made-of-broken-parts"
---
![](http://web.archive.org/web/2021im_/https://assets.thestandnews.com/media/photos/186954142_10225353445573005_7144917758894226665_n_hRP4E.jpg)
> ViuTV 截圖

#error自肥企画  
#劇透

1 最後一集，五味雜陳。

2 第二部份，返返去appropriate EVA 電視版結局，補完一個full circle。本身EVA結局嘅form係好適合用嚟做佢哋想做嘅嘢，成個概念好完整而且饒有深意，唔係單純玩首主題曲、俾193扮凌波麗搞笑。

3 阿暉的稿資訊量超載，短短十分鐘左右，承載無制限団隊對電視、娛樂之於呢個時代嘅意義嘅思考。所謂以電視對抗碎片化資訊時代，呢集入面未必講到個重要性喺邊，但如果同連登、fb 等場域嘅熱烈討論對讀，成件事就變得好明顯。觀眾們，你哋準備好戰鬥未？

4 最後最後的鏡頭，Mike導準備緊拍第三集時話，唔肯定出嚟效果會係點，可能好撚尷尬，亦都可能為電視業帶嚟小衝擊，成為一個特別嘅存在（而家證實係後者，甚至可以argue係香港電視史嘅一個里程碑）。佢再話，但無論結果係點，總之「我哋而家行緊一條好特別嘅路，而呢條路係得我哋先會行」。呢句話好值得慢慢去細味。

5 We’re building towers made of broken parts. 我諗好多香港人都是如此。在破敗之中，我們建造。衷心感謝「無制限OT編集団」，話俾電視機前面嘅觀眾知，現實好似山窮水盡，其實未必無路。香港人，大家都係有今生冇來世，做兄弟唔使講咁多，繼續屌那媽，頂硬上吧。

原刊於[作者 facebook](http://web.archive.org/web/20211229132502/https://www.facebook.com/charyinglam/posts/170983611694163)