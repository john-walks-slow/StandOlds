---
title: "TVB 藝人扮姜濤宣傳節目　馮盈盈麥美恩斥「踩場」喊打　阿 Bob 事後道歉"
author: "立場報道"
date: "2021-03-27T16:36:00"
categories:
  - "生活"
tags:
  - "tvb"
  - "姜濤"
  - "曾志偉"
  - "王祖藍"
  - "馮盈盈"
  - "bob"
topics: []
image: "http://web.archive.org/web/2021im_/https://assets.thestandnews.com/media/photos/haha-REVISE_VaCxs.png"
original_url: "thestandnews.com/personal/tvb-藝人扮姜濤宣傳節目-馮盈盈麥美恩斥-踩場-喊打-阿-bob-事後道歉"
---
![](http://web.archive.org/web/2021im_/https://assets.thestandnews.com/media/photos/haha-REVISE_VaCxs.png)
> 資料圖片來源：TVB 及 其 Youtube 現場直播截圖

TVB 早前邀請撐警藝人曾志偉回巢任副總經理，王祖藍則擔任「首席創意官」，二人日前同出席宣傳新綜藝節目的記者會，會上有 TVB 藝人模仿 ViuTV 旗下年輕歌手姜濤唱歌，被麥美恩、林盛斌（阿 Bob）、馮盈盈等作勢打罵：「收聲啦！」「你夠膽嚟踩場？打到你變姜蓉！」「打佢！o趙佢！」

片段引來外界批評，阿 Bob 今日在 IG 道歉：「為我一時衝口而出嘅不當說話令人有唔好嘅感受，感到十分抱歉」；馮盈盈則貼出與姜濤的舊合照，稱自己為「追星族」，當日說話只為「努力捍衛姜 B 喺我心目中嘅形象」。

TVB 周三（24 日）舉行「超級綜藝 隆重登場」記者會，邀來藝人逐一介紹即將推出的綜藝節目，回巢的曾志偉、王祖藍亦有出席。曾志偉上台發言稱，推出新節目是「希望同香港市民同步，齊齊了解香港發生咩事…用開心的形式」，「希望大家睇出我哋心意」。

宣傳節目《開心大綜藝》時，先有 TVB 藝人在台上模仿張學友唱歌，眾人歡呼；到另一藝人鄧智堅表演，模仿姜濤唱《蒙著嘴說愛你》及快餐店主題曲，台上麥美恩突衝前作勢掌摑，「收聲啦！」馮盈盈搭嘴：「你夠膽嚟踩場？打到你變姜蓉！」阿 Bob 則喊叫「打佢！o趙佢！」

片段近日在網上廣傳，不少網民質疑 TVB「抽水」、「捧唔起偶像就去踩人真係低俗不堪」，有人稱，這反過來證明 ViuTV 成功。

> [](http://web.archive.org/web/20211229132646/https://www.instagram.com/p/CM6PdiKHkm_/?utm_source=ig_embed&utm_campaign=loading)
> 
> [在 Instagram 查看這則貼文](http://web.archive.org/web/20211229132646/https://www.instagram.com/p/CM6PdiKHkm_/?utm_source=ig_embed&utm_campaign=loading)
> 
> [Bob Lam 林盛斌（@bob\_lamshingbun）分享的貼文](http://web.archive.org/web/20211229132646/https://www.instagram.com/p/CM6PdiKHkm_/?utm_source=ig_embed&utm_campaign=loading)

涉事藝人阿 Bob 今日在 Instagram 道歉，「如果我嘅行為同言論令到任何人唔開心，我衷心同各位講聲唔好意思，對唔住」，又特地向姜濤及其支持者稱，「我為我一時衝口而出嘅不當說話令人有唔好嘅感受，感到十分抱歉。」

馮盈盈則貼出與姜濤的舊合照，以及自己出席 MIRROR 演唱會歡呼的片段，指自己為「追星族」，當日說話只為「努力捍衛姜 B 喺我心目中嘅形象」。但網民對馮盈盈的說法明顯不受落，有人留言稱「真係好撚肉酸」、「公關災難係咪好難拆呢？」

模仿姜濤的演員鄧智堅亦貼出聲明，形容自己「中坑」外形與姜濤有很大分別，所以模仿了一個完全反差的造型，再自嘲自己是「假歌手」，並無冒犯任何人之意圖，若戲仿效果為任何人帶來不快，將作出檢討。

> [](http://web.archive.org/web/20211229132646/https://www.instagram.com/p/CM6kj9ZgRK4/?utm_source=ig_embed&utm_campaign=loading)
> 
> [在 Instagram 查看這則貼文](http://web.archive.org/web/20211229132646/https://www.instagram.com/p/CM6kj9ZgRK4/?utm_source=ig_embed&utm_campaign=loading)
> 
> [鄧智堅（@erictangchikin）分享的貼文](http://web.archive.org/web/20211229132646/https://www.instagram.com/p/CM6kj9ZgRK4/?utm_source=ig_embed&utm_campaign=loading)

> [](http://web.archive.org/web/20211229132646/https://www.instagram.com/p/CM6MCmElsOx/?utm_source=ig_embed&utm_campaign=loading)
> 
> [在 Instagram 查看這則貼文](http://web.archive.org/web/20211229132646/https://www.instagram.com/p/CM6MCmElsOx/?utm_source=ig_embed&utm_campaign=loading)
> 
> [Crystal Fung（@crystalfyy）分享的貼文](http://web.archive.org/web/20211229132646/https://www.instagram.com/p/CM6MCmElsOx/?utm_source=ig_embed&utm_campaign=loading)