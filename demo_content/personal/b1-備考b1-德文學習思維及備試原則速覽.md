---
title: "【B1 備考】B1 德文學習思維及備試原則速覽"
author: "石賈墨"
date: "2021-11-10T15:48:00"
categories:
  - "生活"
tags:
  - "德文"
  - "德語"
  - "德文B1級"
  - "德文考試"
topics: []
image: "http://web.archive.org/web/2021im_/https://assets.thestandnews.com/media/photos/564376456713513564123123.png"
original_url: "thestandnews.com/personal/b1-備考b1-德文學習思維及備試原則速覽"
---
![](http://web.archive.org/web/2021im_/https://assets.thestandnews.com/media/photos/564376456713513564123123.png)
> 資料圖片，來源：Freepik

**前言**

B1 對於好多學德文嘅人嚟講，都係好重要嘅一個關口。

首先，如果要入籍，攞長期居留，申請搵工簽證或者讀某啲大學課程，職業培訓，都需要起碼有 B1 嘅水平，無論早考遲考，嚟得德國生活就基本上一定要考。

再者，過來人身份，讀 A1 其實就係基本嘢，A2 就多少少伸延（從建議學時可以見到），但係 B1 同 B2 嘅空間就拉開咗好多，要考好 B1，就唔可以再用啲土炮方法「夾硬谷」上去。點解好多人讀 B1，考 B1 會覺得好吃力？就係因為理論基礎打得唔好。

呢個關口，好希望大家可以跨得過，喺我準備 [B1 備試課程](http://web.archive.org/web/20211229064116/https://www.stegermatt.de/b1-exam/)嘅過程，都要諗諗課程大綱應該係點，做咗好多筆記，喺度俾有興趣考德文試嘅朋友參考，希望大家考試成功，學習順利！

**主動性 Aktivität：**閱讀同聆聽，並唔係一個被動嘅過程，喺做閱讀，聆聽嘅時候，都必須要時刻主動進行語境比對，活化同進行其他相關嘅思考任務。

*   你對之前學過嘅德文課堂主題，有無一個總覽？
*   你可唔可以主動回憶起當中嘅語境同相關嘅內容？
*   你喺閱讀同聆聽嘅時候，有無開啓到「作者視角」？

**活化 Aktivierung：**

接收到語言資訊之後，我地要喺腦海入面快速畫出一個「語言 mind map」，同自己提出唔同嘅針對性問題，將我地對主題嘅認識投射落呢一個 mind map 入面，加速我地對呢個主題嘅掌握。

*   你知唔知道一個「語言版」嘅 mind map 要點畫出嚟？
*   你知唔知道，邊一系列嘅問題可以俾你問返自己，令做活化嘅時候更徹底？

**同義性 Synonymie：**

*   考試嘅時候，無論讀聽，題目同問題，甚至問題入面嘅選項之間，都甚少會用完全相同嘅字眼嚟寫/講。所以同義詞，同義句之類嘅掌握，對於破題有極重要嘅幫助。同樣地，寫作同說話嘅時候，評分入面都會有對「光譜」嘅要求。
*   你知唔知道點樣將閱讀練習背後嘅評核理念抽取出嚟？
*   你知唔知到有咩特別方法同網上工具，可以幫我地學好「同義性」？
*   你對 B1 水平嘅「同義配對」有無一個總覽？例如 modalverben 情態動詞嘅同義結構你識唔識？
*   你知唔知點樣喺說話同寫作嘅考試入面，清楚展現你嘅「光譜」能力，從而得到更高分數？

**填空 Ausfüllung：**

面對大量唔認識嘅生字，我地應該點應對？

_《非語言學認知，屬考試技巧，在此從略》_

**落錨 Verankerung：**

點樣喺閱讀同聆聽嘅時候「落錨」，令到閱讀嘅速度同聆聽嘅捕捉率可以大大提高？

_《非語言學認知，屬考試技巧，在此從略》_

**概念關係 Begriffsbeziehung：**

閱讀或者聆聽嘅過程，其實好多時候都要求讀者根據語言內容，理解一啲概念，或者重建返一啲邏輯嘅關係。如果你認為自己語言能力唔夠好，理解唔到德文佢想講咩，咁可能就應該從僅有嘅資訊，用返自己嘅邏輯思維能力，去建構返作者嘅思想，咁就可以比較容易咁逆向印證返作者寫嘅文字。

*   你知唔知有邊啲普遍嘅概念關係，考試成日會用到？
*   你知唔知點樣「逆向」從考題反推返問題可能會問嘅嘢？

**用途 Gebrauch：**

語言嘅應用，就算講嘅嘢意思一樣都好，其實都有好多字眼，例如淨係講「食」呢個動作，都可以講「攝入」，「進餐」，「隊」，呢度就代表咗學術，高雅，粗鄙嘅講法。所以認識啲字嘅 gebrauch，就可以幫大家好快咁分辨感情上嘅大方向。

*   你知唔知道德文有大概有幾多個我地要注意嘅用途？
*   你知唔知道可以用咩工具幫我地去學？
*   你知唔知閱讀其中一部分其實淨係考你對某啲字嘅用途嘅掌握？

**專注力分配：**

聆聽成日聽漏嘢，可以點樣改善？

_《非語言學認知，屬考試技巧，在此從略》_

**留意提示用字：**

聆聽對話入面，成日有啲字會「提示」答案嘅出現，你有無學好？

_《非語言學認知，屬考試技巧，在此從略》_

**傳訊意圖 Mitteilungsabsicht 及語言功能 Sprachfunktionen：**

語言嘅目的，都係要同人溝通，畀人地知道你到底有咩意圖 absicht。所以表達嘅時候，必需要清楚知道自己嘅傳訊意圖，實踐返 CEFR 框架要求你有嘅語言功能。

*   你表達嘅時候，有無諗過自己有咩傳訊意圖？
*   要展示傳訊意圖的話，我地有咩分類，每個分類又有咩套件可以用？

**套件：**

德文叫 baustein，其實就係實踐語言功能嘅範本同「工具」，必需要進行適當訓練！

*   你知唔知道有咩套件啱你用？
*   你知唔知要記得幾多個？
*   你知唔知有幾多個範疇嘅套件你要識？

**語域 Register，禮貌 Höflichkeit，格式 Formatt：**

日常生活我地會講「語氣」，有三個層次嘅元素組成，寫作的話，就一定要留意返禮拜，例子係準確運用 Sie 同 du，而書信亦都有一定格式要依從。

_《非語言學認知，屬考試技巧，在此從略》_

**評分準則 Bewertungskriterien：**

你有無睇考試嘅評分準則？你知唔知每一個準則嗰個「名詞」背後，代表咗啲咩？你知唔知有咩實際嘅操作係令到考官清楚知道你有能力攞分？

_《非語言學認知，屬考試技巧，在此從略》_

**考官思維：**

你知唔知考試評分嘅流程係點？考官點執行評分準則入面嘅指引？

_《非語言學認知，屬考試技巧，在此從略》_

原刊於[作者網誌](http://web.archive.org/web/20211229064116/https://www.stegermatt.de/b1-exam/)