---
title: "2021 諾貝爾獎後記：最緊要鬥長命"
author: "小肥波"
date: "2021-10-07T12:31:00"
categories:
  - "Cosmos"
tags:
  - "諾貝爾獎"
topics: []
image: "http://web.archive.org/web/2021im_/https://assets.thestandnews.com/media/photos/Screenshot_2021-10-07_at_12.24.51_PM_2.png"
original_url: "thestandnews.com/cosmos/2021-諾貝爾獎後記"
---
![](http://web.archive.org/web/2021im_/https://assets.thestandnews.com/media/photos/Screenshot_2021-10-07_at_12.24.51_PM_2.png)
> 瑞典皇家科學院秘書長 Göran K. Hansson YouTube 截圖

1.  今年 3 個科學獎項的技術都比較 fundamental ，或者對於很多有相關知識嘅人嚟講係 “take it for granted” 或 “common sense” ，但正如醫學獎得主 Ardem Patapoutian 接受訪問時指出：In science, many times, things we take for granted are of high interest.
2.  物理獎真係最意外，因為是至少近 20 年來首次頒給氣候研究學者，明顯係委員會想留 legacy 同表明重視氣候問題，至於會唔會為各國增加動力去推動相關研究，真係不得而知惟有等睇月底嘅聯合國氣候大會 (COP26) 。
3.  繼續講 Patapoutian ，佢成為今年獎項公佈嘅第一個蝦碌事件主角，委員會打電話比佢恭賀，佢無接到電話因為較咗 do not disturb ，後來委員會竟然搵到佢 92 歲父親，先可以轉達佢獲獎嘅消息。
4.  因為諾貝爾獎只頒比在世學者，今年就再次印證同委員會**鬥長命好重要**（所以 2018 年逝世嘅英國理論物理學家霍金 Stephen Hawking 再不能獲獎），今年物理獎得主 Klaus Hasselmann 與真鍋淑郎就已年屆 90 歲；至於迄今最大年紀獲諾貝爾獎的是美國固體物理學家 John B. Goodenough ，他在 2019 年獲物理學獎時為 97 歲，剛好以 1 歲之刷新由 2018 年、當時為 96 歲獲物理學獎的 Arthur Ashkin 最老得獎者記錄，而 Ashkin 則在 2020 年 9 月去世。
5.  今年因為疫情關係， 3 場發佈會都無亞洲裔記者在場，相對亦多咗瑞典國內媒體提出問題。
6.  問題雖然比較行，但至少無帶得罪性／無做功課而問出口嘅問題，連帶主持發佈會的瑞典皇家科學院秘書長 Göran K. Hansson 今年在會上都無金句。

原刊於[作者 Facebook 專頁](http://web.archive.org/web/20211011031631/http://www.facebook.com/siufeiball)