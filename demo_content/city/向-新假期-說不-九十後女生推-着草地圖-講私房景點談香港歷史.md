---
title: "【向《新假期》說不？】九十後女生推「着草地圖」　講私房景點談香港歷史"
author: "立場報道"
date: "2017-09-06T12:59:00"
categories:
  - "城市"
tags:
  - "香港着草地圖"
topics: []
image: "http://web.archive.org/web/2021im_/https://assets.thestandnews.com/media/photos/map-05_CZKvk.png"
original_url: "thestandnews.com/city/向-新假期-說不-九十後女生推-着草地圖-講私房景點談香港歷史"
---
![](http://web.archive.org/web/2021im_/https://assets.thestandnews.com/media/photos/map-05_CZKvk.png)

「好似西環泳棚咁，《新假期》一年介紹咗幾多次？十九幾次！唔同名嘅特輯，其實只係不斷重複緊呢件事，完全無提過個 background，只是話你聽要點樣影相。」畢業於浸會大學視覺藝術學院的 Sharon 說。

十個後生，九個話移民。曾於歐洲做交換生的 Sharon 與同學 TT 有感於近年港人的消極心態，希望從解決香港景點介紹「太低質」的問題出發，改變港人不懂欣賞的心態。二人將於周末發佈「香港着草地圖」，用幽默的方法介紹私房香港好去處，道：「唔一定去 Starbucks 買杯嘢坐低，喺香港都有地方可以 escape！」

Sharon 和 TT 曾於歐洲留學半年，發現外國人普遍文化自信甚高，「即使做得麻麻都爭住話自己嘅啤酒最好，佢哋真係好中意好欣賞自己嘅地方」。反觀香港，TT 認為香港人喜歡凡事「鬧咗先」，對於自己的城市認識不多，也不懂得欣賞。香港是否只是「美食天堂、購物之都」呢？

![](http://web.archive.org/web/2021im_/https://assets.thestandnews.com/media/photos/16252208_10154889133488688_5704083450193543084_o_k3ZBf.jpg)
> 法定古蹟上水塘石橋 （圖片由 Sharon NG 提供）

回港之後，二人感嘆全城移民的熱潮，TT 道：「有錢嘅，走難咁移民；無錢嗰啲後生，好似我哋咁，講出走又話要去流浪」。她認為，出走和流浪皆是出於逃避現實的心態，但尋找呼吸空間不一定離開香港，「就算喺香港，我哋其實都好需要一啲地方 escape，唔一定去 Starbucks 買杯嘢坐低」。

「近年香港人好頹，勁消極，所以想諗吓有無啲幽默嘅方法，介紹返自己嘅城市。」Sharon 坦言，與拍檔討論之初，情緒頗為負面，後來才想到用「走佬」來包裝，令地圖更有趣味。她們想像一個人在香港要「走佬」，需要些甚麼配套，又有甚麼地方值得去，漸漸合成這份「香港着草地圖」。

![](http://web.archive.org/web/2021im_/https://assets.thestandnews.com/media/photos/JackCiaoMap_sample1_1PnLB.jpg)
> 「香港着草地圖」（部分） （圖片由 TT 提供）

![](http://web.archive.org/web/2021im_/https://assets.thestandnews.com/media/photos/21457311_10155106360221656_3857720993777488404_o_g8Kpz.jpg)
> 「香港着草地圖」（部分） （圖片由 TT 提供）

去年十一月開始籌備至今，Sharon 和 TT 找出三十多個主權移交廿年，改變不大的本地私房景點，再搜集資料寫下景點背後的歷史。以西環泳棚為例，TT 笑言 instagram 有幾千張相關的照片、《新假期》亦介紹了好多次，「但無人去理過泳棚的歷史，點解最後一個喺嗰度」。Sharon 續道，雜誌介紹西環泳棚雖多，但「只係不斷重複緊呢件事，完全無提過個 background，只是話你聽要點樣影相」，而最多 like 的照片也只附有「言情小說或者偽文青式嘅 caption」，道：「好攞膽囉！我哋唔想好似《新假期》咁！」

![](http://web.archive.org/web/2021im_/https://assets.thestandnews.com/media/photos/15936399_10155009429754917_3059412601148628185_o_bUlOr.jpg)
> 和樂邨 （圖片由 Sharon NG 提供）

地圖上景點沒有具體地址，也沒有前往方法，更沒有建議到訪時間。二人希望地圖不是大家獵奇的參考，而是重新認識和定義香港的機會。TT 笑道，真正走佬的人不會想被人發現行蹤，不會留下地圖，但她們偏偏要將「着草地圖」公訴於世，說：「走佬，係逃避緊個問題，但如果走佬嘅同時，你認識多咗香港，多少都改善個問題吧？」

「香港着草地圖」將於今個星期六下午在觀塘快閃派發，同日夜晚於艺鵠舉行「搞事派對」的發佈及分享會。成日話要出走的人，要不要去攞一張呀？

－－

**香港着草地圖搞事派對**

日期：2017 年 9 月 9 日  
時間：19:45 - 21:30  
地點：艺鵠