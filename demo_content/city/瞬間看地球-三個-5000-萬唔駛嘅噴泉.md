---
title: "【瞬間看地球】三個 5,000 萬唔駛嘅噴泉"
author: "This is 呃"
date: "2021-04-26T08:00:00"
categories:
  - "城市"
tags:
  - "噴泉"
topics: []
image: "http://web.archive.org/web/2021im_/https://assets.thestandnews.com/media/photos/template-18_GwcDL.png"
original_url: "thestandnews.com/city/瞬間看地球-三個-5000-萬唔駛嘅噴泉"
---
![](http://web.archive.org/web/2021im_/https://assets.thestandnews.com/media/photos/template-18_GwcDL.png)
> 圖片素材來源：wikipedia

耗費 5,000 萬，用咗 5 日的「觀塘音樂噴泉」，[話咁快就壽終正寢咗](../../society/%E8%A7%80%E5%A1%98%E5%8D%8A%E5%84%84%E5%99%B4%E6%B3%89%E5%95%9F%E7%94%A8-5-%E6%97%A5%E5%8D%B3%E9%97%9C%E9%96%89-%E5%BA%B7%E6%96%87%E7%BD%B2%E7%A8%B1%E7%96%91%E5%9B%A0%E6%A2%98%E6%B6%B2%E8%87%B4%E5%A4%A7%E9%87%8F%E6%B3%A1%E6%B2%AB-%E5%B8%82%E6%B0%91%E6%92%B2%E7%A9%BA%E6%96%A5%E5%98%A5%E9%8C%A2/)，真係令人失望。啟用短短幾日，坊間評價一般，[觀塘區議員梁凱晴更認為噴泉的噴嘴款式和水柱「效果平平」](../../society/%E5%B0%8F%E7%99%BD%E8%B1%A1-%E8%80%97%E8%B3%87%E9%80%BE%E5%8D%8A%E5%84%84-%E8%A7%80%E5%A1%98%E9%9F%B3%E6%A8%82%E5%99%B4%E6%B3%89%E5%95%9F%E7%94%A8-%E8%BF%91%E7%99%BE%E5%B8%82%E6%B0%91%E5%9C%8D%E8%A7%80-%E5%8D%80%E8%AD%B0%E5%93%A1-%E6%95%88%E6%9E%9C%E5%B9%B3%E5%B9%B3-%E7%84%A1%E5%8A%A9%E7%A4%BE%E5%8D%80/)。唔少人話，水力仲低過屋企個花灑，[唔怪得東方昇要走去沖返個涼啦](../../society/100-%E6%AF%9B-%E6%9D%B1%E6%96%B9%E6%98%87%E8%A7%80%E5%A1%98%E5%99%B4%E6%B3%89%E6%B4%97%E6%BE%A1%E8%AB%B7-%E5%B0%8F%E7%99%BD%E8%B1%A1-%E5%B7%A5%E7%A8%8B-%E5%BA%B7%E6%96%87%E7%BD%B2%E4%B8%8D%E9%BB%9E%E5%90%8D%E7%B1%B2%E8%91%97%E9%87%8D%E5%85%AC%E5%BE%B7/)。水柱上上落落，時大時細，無咩花式可言，悶咗少少囉。就趁小白象放大假之際，我哋瞬間看地球，同大家介紹三個又平啲又有效果嘅噴泉。

**（1）韓國「月光彩虹噴泉」（반포대교달빛무지개분수）**

首先我哋睇個亞洲例子，韓國首爾盤浦大橋嘅「月光彩虹噴泉」，應該不少香港人都睇過。水柱雖然都無咩變化，由上而下、下而上，掃來掃去，配合燈花咁。不過勝在人哋個噴泉起喺條行車橋上面，單係呢點已經贏到巷。2009 年建成，埋單都係 150 萬港紙（215 億韓圜）。

**（2）新加坡「財富之泉」（The Fountain of Wealth）**

成日攞新加坡嚟比，咁我哋又睇下人哋做成點。撇開名字會不會太俗氣，位於新達城購物中心（Suntec City Mall）的「財富之泉」，相當雄偉。雖然是 1998 年的出品，但除了地上噴出的水柱之外，還有大型圓形雕塑灑下的水簾。咁都係盛惠 4,655 萬港紙（600 萬美元）。

**（3）烏克蘭森多媒體噴泉（Multimedia Fountain Roshen）**

會唔會亞洲特別平？咁我哋又睇吓歐洲嘅例子。烏克蘭森多媒體噴泉，2011 年建成，造價大約 1,400 萬港元（150 萬歐羅）。睇返效果，水柱不但強勁有力，仲可以造出水簾，當成投映板咁用。噴泉設於河中，配合水中倒影，效果更加顯著。

Well……沒有比較，沒有傷害。當睇見外國人哋嘅噴泉時，你就會明白梁議員唔係吹毛求疵，而係香港人值得更好。