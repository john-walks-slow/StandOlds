---
title: "英國運輸部紀錄片：1979 年的單車道路設計"
author: "嚴卓衡"
date: "2020-10-25T11:58:00"
categories:
  - "城市"
tags: []
topics: []
image: "http://web.archive.org/web/2021im_/https://assets.thestandnews.com/media/photos/promo228587795_2_jYKGY_oY8yhoF.png"
original_url: "thestandnews.com/city/英國運輸部紀錄片-1979-年嘅單車道路設計"
---
![](http://web.archive.org/web/2021im_/https://assets.thestandnews.com/media/photos/promo228587795_2_jYKGY_oY8yhoF.png)
> 《Free Wheeling》紀錄片截圖

戰後英國嘅新市鎮 (例如 Peterborough、Stevenage)，大多在汽車道路以外附設單車徑網絡。這種設計模式，不久後也被香港採用，成為沙田、大埔等新市鎮的藍本。然而，在七十年代中期，單車使用人次 (以及意外率) 開始攀升，政府意識到完全分隔嘅單車規劃模式，始終無法滿足單車使用者嘅真正需求。  
  

![](http://web.archive.org/web/2021im_/https://assets.thestandnews.com/media/photos/Screenshot202020-10-2520at2011.52.3620AM_mZwF8_OF3rMxp.png)
> 新市鎮標準單車路網、分隔式單車徑

所以，在四十多年前，英國運輸部發表第一份有關市區單車道路嘅設計指引 (Local Transport Note 1/78: Ways of helping cyclists in built-up areas)，協助地方政府規劃市區單車路網、改造現有道路設計，為踩單車嘅人提供較可靠同安全嘅設施。

片中提及嘅基本改善措施，例如在單程路提供逆向單車專線 (contraflow lane)、容許單車直接橫過馬路，以及禁止機動車輛駛入某些道路，至今依然適用，卻從未在香港出現。也有一些現時仍被視為前衛嘅設計，包括單車右轉支路、在交通燈路口設置單車專用時相 (cycle scramble phase) 等等。

![](http://web.archive.org/web/2021im_/https://assets.thestandnews.com/media/photos/Screenshot202020-10-2520at2011.53.2320AM_JHwBg_e3ztNuY.png)
> 片中提及嘅基本改善措施，至今依然適用，卻從未在香港出現。

這些設計，就是接納一個現實：踩單車同揸車一樣，都只係想盡快由 A 去到 B。有完全分隔嘅「單車徑」當然係最好，但方便嘅單車行程，唔可能完全避開車路。所以，車路亦必須設有相應嘅設計，保護踩單車嘅人。

p.s.  
於 1978 年制訂嘅 Local Transport Note (LTN) 1/78，仍然係香港運輸署《運輸規劃及設計手冊》所參考嘅文件。內容當然無提上述嘅措施，只參考分隔式單車徑嘅設計標準。而呢份文件 LTN 1/78，過去已經改左版四次有多。今年最新嘅 [LTN 1/20，設計思維同標準已經係接近荷蘭、丹麥嘅水平](http://web.archive.org/web/20211229132747/https://assets.publishing.service.gov.uk/government/uploads/system/uploads/attachment_data/file/906344/cycle-infrastructure-design-ltn-1-20.pdf)。而香港，仲停留喺 1978 年。

紀錄片：[Free Wheeling (1979), produced for the Department of Transport by United Motion Pictures](http://web.archive.org/web/20211229132747/https://bit.ly/2TpEyGY)  
  
[Justin Yim medium](http://web.archive.org/web/20211229132747/https://justyim.medium.com/%E8%8B%B1%E5%9C%8B%E9%81%8B%E8%BC%B8%E9%83%A8%E7%B4%80%E9%8C%84%E7%89%87-1979-%E5%B9%B4%E5%98%85%E5%96%AE%E8%BB%8A%E9%81%93%E8%B7%AF%E8%A8%AD%E8%A8%88-d1879fae0abd)   
[街道變革 Street Reset](http://web.archive.org/web/20211229132747/https://www.facebook.com/groups/StreetResetHK)