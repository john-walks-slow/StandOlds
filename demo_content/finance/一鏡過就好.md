---
title: "一鏡過就好？"
author: "畢明"
date: "2021-06-30T18:54:00"
categories:
  - "財經"
tags: []
topics: []
image: "http://web.archive.org/web/2021im_/https://assets.thestandnews.com/media/photos/0.png"
original_url: "thestandnews.com/finance/一鏡過就好"
---
![](http://web.archive.org/web/2021im_/https://assets.thestandnews.com/media/photos/0.png)
> 資料圖片，來源：Kal Visuals @ Unsplash

很多人看廣告，看到某些「技法」，就覺得勁，就覺得：「哇個廣告好好睇呀！」

其實，乜廣告先叫好？

細個初入行頭五年，跟過唔同嘅大佬，都係行內獨當一面人物，個個都教要有：concept。

有條橋、有個點子、有個 idea，先係基本。

得個 execution，大佬房門口都出唔到，莫講話出公司門口拎去 present 給客。冇 concept，即係唔多合格，即係空洞冇 point。

現在，經常見到網路上，但凡見到拍攝用 one shot，就表示：「哇好勁呀好好睇呀？」

電影係咁、劇係咁、廣告都係咁。

真係咩？

答案係：或者。

重點係：你的 one shot 用來有沒有意思，剪斷了有沒有分別？如果冇，咁 one shot 不過是冇 idea 之下有 style 冇 substance 之物。有時那一刀不剪的 one shot 仲要幾粗糙。

[美國 Peloton 健身產品出了個廣告](http://web.archive.org/web/20211229063804/https://youtu.be/AUgFVJtyXvs)，不知是否外國的社交媒體打手，出力話個廣告好好睇，說一 take 過好勁，睇完，你就知，除咗個鏡頭左移右郁，運鏡不經剪接之外，其實純粹有碗話碗，有碟話碟，完。

原刊於[《am730》](http://web.archive.org/web/20211229063804/https://www.am730.com.hk/column/%E8%B2%A1%E7%B6%93/%e4%b8%80%e9%8f%a1%e9%81%8e%e5%b0%b1%e5%a5%bd%ef%bc%9f-273800)