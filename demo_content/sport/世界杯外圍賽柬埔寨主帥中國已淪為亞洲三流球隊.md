---
title: "【世界杯外圍賽】柬埔寨主帥：中國已淪為亞洲三流球隊"
author: "Fitz"
date: "2021-10-07T15:16:00"
categories:
  - "體育"
tags:
  - "足球"
  - "中國足球"
  - "柬埔寨"
  - "世界盃外圍賽"
  - "本田圭佑"
  - "中國國家隊"
image: "http://web.archive.org/web/2021im_/https://assets.thestandnews.com/media/photos/9426154236754712351727452.png"
original_url: "thestandnews.com/sport/世界杯外圍賽柬埔寨主帥中國已淪為亞洲三流球隊"
---
![](http://web.archive.org/web/2021im_/https://assets.thestandnews.com/media/photos/9426154236754712351727452.png)
> 《Fitz》製圖

【文：朱溫】

世界杯外圍賽，柬埔寨主帥日前表示：「根據我嘅觀察，睇怕中國隊無機會出線。」明明柬埔寨一早已於外圍賽出局，兼且世界排名 174，落後中國成 100 位。何以佢哋咁大言不慚，而大陸媒體竟然又好重視呢個消息呢？

因為，佢就係日本球星本田圭佑。

本田有幾勁？論名氣，雖然佢未必比得上大師兄中田英壽或者踢過曼聯嘅香川真司，不過本田足跡遍天下，去過荷蘭、俄羅斯、意大利（AC 米蘭）、墨西哥、巴西、澳洲、葡萄牙、阿塞拜疆以及最新去到立陶宛踢職業聯賽。2018 年開始受聘於柬埔寨，以兼職身份出任國家隊教練。

[本田日前向媒體指出](http://web.archive.org/web/20211011030247/https://www.sohu.com/a/493504599_463728)：「從與日本隊的比賽就可以看出來，中國隊已經淪為亞洲三流球隊了。以中國隊目前的足球水平，他們很難打進卡塔爾世界杯的決賽周。」

就係因為係本田圭佑咁有見識，加上講嘅係事實，所以就算對中國隊批評得咁徹底，大陸媒體亦無咩反駁。

**中國晉級要問過越南先**

世界杯外圍賽亞洲區已進入 12 強階段，分兩組進行小組循環賽。中國被編入 B 組，目前兩戰兩負零分，與越南緊守榜末。10 月 7 日中國作客越南，係兩隊生死戰，得勝一方尚有一線生機爭奪出線機會。

![](http://web.archive.org/web/2021im_/https://assets.thestandnews.com/media/photos/831674571457614511.jpg)

中國隊之所以咁多年都一厥不振，除咗球技、戰術問題，球員同領隊嘅識見，都比其他國家輸蝕好多。

資料來源：[搜狐](http://web.archive.org/web/20211011030247/https://www.sohu.com/a/493504599_463728)

**作者自我簡介：**生於亂世，有種責任。這個責任就是做好自己，感染別人。鍛練好身體，才能裝備自己，迎接亂世。

原刊於[《Fitz》](http://web.archive.org/web/20211011030247/https://fitz.hk/?p=163815)