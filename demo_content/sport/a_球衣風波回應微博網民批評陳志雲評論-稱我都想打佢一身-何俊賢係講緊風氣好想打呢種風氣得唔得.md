---
title: "【球衣風波】節目批穆家駿　陳志雲遭陸網民炮轟　何俊賢附和：想打佢一身　後稱打「風氣」"
author: "立場報道"
date: "2021-07-29T16:39:00"
categories:
  - "體育"
tags:
  - "伍家朗"
  - "何俊賢"
  - "陳志雲"
image: "http://web.archive.org/web/2021im_/https://assets.thestandnews.com/media/photos/%E4%BD%95.png"
original_url: "thestandnews.com/sport/a_球衣風波回應微博網民批評陳志雲評論-稱我都想打佢一身-何俊賢係講緊風氣好想打呢種風氣得唔得"
---
![](http://web.archive.org/web/2021im_/https://assets.thestandnews.com/media/photos/%E4%BD%95.png)

伍家朗球衣風波繼續發酵，周一（ 26 日）商台節目《在晴朗的一天出發》討論事件，三名主持批評民建聯成員穆家駿「要出嚟爭功但又唔做功課…衰咗又唔認」。其後有內地網民在微博批評三人「避重就輕」；建制派漁農界立法會議員何俊賢回覆留言指：「我都想打佢一身，可惜他們勢大。」香港網民質疑言論涉嫌恐嚇。何回應《立場》稱，言論純屬發洩，沒有針對任何人：「我係講緊呢種風氣，好想打呢種風氣得唔得？」陳志雲則則說：「冇咩特別感覺，唔會好認真對待呢啲說話…但訴諸暴力或語言暴力都應該唔係咁好」。

與穆家駿同屬民建聯聯的何俊賢周一在微博發帖，為自己及黨友指控伍家朗的言論辯護，表示「你殺了我一隻講真話的羊是沒用的」，聲稱在球衣風波上，他只是指出其錯處，誰知被扭曲成影響運動員比賽，「不過那不是我的責任，我們國家隊把國家隊的榮耀放在第一，還記得里約奧運用不合格五星旗，我們國家都立刻抗議。帖文還標註#我倒覺得某人欠我一個道歉。

有內地網民在其帖文中留言：「一些所謂大佬都在和稀泥，早上聽電台，陳志雲三個講這些事，避重就輕，踹著明白裝糊塗」。何俊賢再在其留言上回覆：「我都想打佢一身，可惜他們勢大。」

**陳志雲：訴諸暴力唔係咁好**

《立場》記者就事件致電向何俊賢查詢，問他「想打」的「佢」是誰，何大笑並說「呢啲嘢你都攞嚟搞？」又謂「我唔需要向你解釋，純粹自己在網上的發洩，冇針對任何人」。記者追問「佢」是誰，他指「我唔建議你哋諗呢樣嘢」，辯稱只是網上發洩，「我後面都講『勢大』，我係講緊呢種風氣，好想打呢種風氣得唔得？有好多唔同想法，但完全唔針對任何人。」說畢隨即收線。

陳志雲回覆《立場》查詢時則表示，「冇咩特別感覺，唔會好認真對待呢啲說話。我諗佢都係出於戲言，但訴諸暴力或語言暴力都應該唔係咁好」。對於有香港網民認為何的言論涉嫌恐嚇，陳說並無因為何的言論而受驚，「但咁樣講真係唔係太好，我諗佢都唔係認真，所以我都唔會好認真對待」，亦不會有進一步行動，「睇過就算啦」。

何俊賢在穆家駿發文當日亦有在 Facebook 表示，「羽毛球隊連在隊服上印上區旗區徽的錢都沒有嗎？ 成何體統？黑衫黑褲印白字，設計都沒錢了嗎？ 民政局要處理這事！」