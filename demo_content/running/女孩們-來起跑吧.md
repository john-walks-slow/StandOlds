---
title: "女孩們，來起跑吧！"
author: "Weak Ends Here"
date: "2015-04-09T10:27:00"
categories:
  - "跑步"
tags: []
topics: []
image: "http://web.archive.org/web/2021im_/https://assets.thestandnews.com/media/photos/Photo_1_E5A5B3E5ADA9E58091EFBC8CE4BE86E8B5B7E8B791E590A7_E7ACACE4B889E7_hcsYbyc.jpg"
original_url: "thestandnews.com/running/女孩們-來起跑吧"
---
![](http://web.archive.org/web/2021im_/https://assets.thestandnews.com/media/photos/Photo_1_E5A5B3E5ADA9E58091EFBC8CE4BE86E8B5B7E8B791E590A7_E7ACACE4B889E7_hcsYbyc.jpg)

【文：[\[email protected\]](/web/20210710222553/https://www.thestandnews.com/cdn-cgi/l/email-protection)】

曾經，我運動細胞是負數，有關跑步的回憶都是悲慘的，前幾年扮有義氣地頂替朋友參加800米賽跑，跑完面青唇白似要陣亡。

現在，我喜歡跑步一年多，已經完成兩次半馬賽事，連自己都覺得不可思議。

當我邀請美女們一起跑時，她們所講的所有藉口我。都。講。過，讓我們逐點擊破，一起為健康美麗起跑吧！

### 「跑步？我唔得架！我跑得幾圈就要停／好辛苦／跑完會腳痛或腳粗⋯⋯」

其實我地都係想做下運動 keep 吓 fit ，都唔係要攞獎，先不要衝動跑太多太快。不妨先用 8 分鐘一公里的步速跑 3 公里，跑順之後才加操。因為我地廿幾年都冇跑過（笑），剛開始時，跑步用既肌肉群組會對你做既動作好陌生，令你容易感到疲勞和酸軟。但跑得多咗密咗後，肌肉有你努力過既記憶，呼吸和腳步亦能配合節奏，就唔會再咁痛（即係你已經升左呢），所以捱過左一開始嘅痛就無事㗎啦！

另一方面，每次跑完都要多拉筋，跑完勁累唔想郁？我明。但跑完拉埋筋先可以改善腿部線條、放鬆肌肉和無咁酸痛。最好配合唔同器材按摩，令肌肉更放鬆（請自行 google ／淘寶： foam roller ）。我還喜歡跑步翌日上瑜伽班，拉得更全面，將痛苦減到最低，同時亦可以美化腿部線條。

### 「悶／圍住個圈跑都唔知做咩」

我試過跑運動場計圈，心算到 6-7 個圈已經好亂，重覆既跑道的確容易令人氣餒；不如搵一條屋企附近既街道跑跑吧！既可以了解附近社區，又可以呼吸新鮮空氣，多一點新鮮感！

另外，加入不同的跑會會直接增加跑步樂趣，我加入 WeakEndsHere 後，認識很多好玩的跑友，學左唔同的跑步知識，令我更堅持跑下去。有一班好的跑友，絕對是跑步的動力，當然你的男友也愛跑，就更加加分啦（笑）！

![](http://web.archive.org/web/2021im_/https://assets.thestandnews.com/media/photos/Photo_2_E5A5B3E5ADA9E58091EFBC8CE4BE86E8B5B7E8B791E590A7_E7ACACE4B889E7_pVkiPYE.jpg)

動力之二，就是參加不同跑步賽事，為自己訂立目標。坊間有好些比賽歡迎初心者參與，例如世界癌症研究基金會的「蕉拼日」（3、5 公里），聯合國兒童基金會的「慈善跑」（5 公里），你可以按自己能力的報名參與，感受一下比賽氣氛，每次完成賽事都會十分有滿足感呢！當你有能力跑更遠（那時你大概已經愛上跑步了吧），再參加全城盛事香港渣打馬拉松（10 公里、半馬 21 公里或全馬 42.1 公里），或參與海外馬拉松（大多是半馬或全馬），就更有歡笑。我在 2014 年 12 月完成過柬埔寨半馬拉松，現在想起也覺得十分有趣難忘，正在期待下次海外賽事呢！

最後，謹記為自己購入舒適及美麗的跑步裝束（唔跑得都睇得），跑步時用不同的 apps 或運動手錶為跑步練習做記錄（還可以將跑步靚相上載 Facebook/Instagram ），看著自己進步，也會充滿滿足感及有動力努力下去！

我就是這樣子一步一步，跑到今天。我很喜歡這個趕走懶惰、愛跑步的自己。

趁夏季未到，各位美女，快快踢走所有藉口，一起起動跑步吧！☺