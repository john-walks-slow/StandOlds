---
title: "luxury talk nonsense — 你覺得 COVID 是弱流感？"
author: "Dr 文科生"
date: "2021-09-08T16:29:00"
categories:
  - "健康"
tags:
  - "與病毒共存"
  - "院內感染"
  - "弱流感"
image: "http://web.archive.org/web/2021im_/https://assets.thestandnews.com/media/photos/91571263_10219893908490533_1020984674823962624_o.jpg"
original_url: "thestandnews.com/健康/luxury-talk-nonsense-你覺得-covid-是弱流感"
---
![](http://web.archive.org/web/2021im_/https://assets.thestandnews.com/media/photos/91571263_10219893908490533_1020984674823962624_o.jpg)

澳洲目前面對最大嘅問題係院內感染。

香港經歷過 2003 SARS 後最大嘅改變真係感染控制，特別係 droplet/airborne infection prevention。

你可以幻想下，你只不過肚痛或者其他唔舒服而去醫院，點知旁邊嘅病人竟然有 COVID，而醫院因為爆床位而你要係急症室等到 2046 先有病房病床，係等待嘅時候你感染咗 COVID，係幾咁令人無奈嘅事。

已經唔只一次係唔同醫院發生呢個問題，呢個亦係其他西方國家面對緊嘅困境，英美澳都不斷出現院內感染。

Contact tracing 係一個惡夢，每次同病人家屬交代病情時（醫院唔俾家屬探病，所以醫生變咗歡樂滿東華電話接線生，每日打俾唔同嘅家屬請解情況）

「點解會發生件咁嘅事，入院個 COVID Swab 明明係 negative，到底係點感染到？」

「我地一路都在做正確嘅事情，已經WFH，不跟別人群聚，只有買餸買日用品先出街，邊個會想到竟然會係醫院感染到？」

「醫院唔係應該係最安全嘅地方咩？點解變咗做隨時會感染嘅危險地帶？」

「咁即係咩意思？佢會唔會惡化，家屬幾時先可以見佢，佢本身好多長期病患，感染後係咪會好大機會重症？」

老實講，我真係唔識答，現實就係無經歷過 SARS 嘅國家嘅醫院都真係 not built for COVID。

家屬嘅憂慮同憤怒都係好 legitimate 好合理，

平時我地都會建議病人有事要盡早求醫，但醫院對病人同家屬來講卻變成一個唔再安全嘅地方，how disheartening and ironic is this？

唔少病人同家屬都會要求盡早出院，即使未做好足夠嘅 investigation, blood test and imaging，呢一切一切都compromised medical care

你覺得 COVID 是弱流感？你覺得是醫生們大驚小怪？這只是因為香港未曾經歷過英美加澳意等大型爆發嘅境地，你才會有這個 luxury talk nonsense。

是的，總究我們都要接受同 COVID 共存，但在共存的同時，我們要了解這些代價 and it’s not a small price to pay。

\*note, I do not have time for non sense, feel free to comment and talk nonsense, I just might not reply.

作者 [Facebook](http://web.archive.org/web/20211229132546/https://www.facebook.com/artstudentinmedicine/posts/1021328765313186)

(標題為編輯所擬)