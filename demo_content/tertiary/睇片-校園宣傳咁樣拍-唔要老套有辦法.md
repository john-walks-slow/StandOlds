---
title: "【睇片】校園宣傳咁樣拍　唔要老套有辦法"
author: "立場報道"
date: "2015-10-29T16:54:00"
categories:
  - "大專"
tags: []
image: "http://web.archive.org/web/2021im_/https://cdn.thestandnews.com/media/photos/cache/Screen20Shot202015-10-2920at204.44.2720PM20120copy_tBzsS_1200x0.png"
original_url: "thestandnews.com/tertiary/睇片-校園宣傳咁樣拍-唔要老套有辦法"
---
![](http://web.archive.org/web/2021im_/https://cdn.thestandnews.com/media/photos/cache/Screen20Shot202015-10-2920at204.44.2720PM20120copy_tBzsS_1200x0.png)

宣傳嘅野，一向都係受軟唔受硬。近日，浸大推出一段 60 周年校慶短片，搵來明星校友齊齊唱好校歌，卻引來各界劣評。校友一心愛母校，而愛，到底錯在哪裡？ 或者沒有對錯，只是故事有更好言說的方式，校園宣傳片也可以拍得好型！唔信？我們去片！

要有 message，又唔可以講得太白，底褲著係面？你估個個都係超人咩？好似東京大學，想表達學生走在最高最前，就用太空人校友做主線，用人物說故事，游走在校園大小角落，自然不作做地表達到「優秀學生如何煉成的」，怪不得復旦大學都要「抄考抄考」。東大的例子，我們學習到：校友唔洗多，有 point，一個就夠曬數。

如果唔想用人做主題，又不妨可以參考下 2012 年中大博群花節的宣傳片，一幕幕校車、未完湖、人文館，不用文字也勾起中大人的回憶。今年台灣龍華科技大學的畢業生，亦以組曲串連做背景音樂，一鏡直落從山腳到山頂，將校園風景無違收錄。中大龍華的例子，我們又發現：校歌都可以不用，讓風景說話。

歌唔啱音，畫又大頭，乜咁似「春田花花幼稚園校歌」嘅？