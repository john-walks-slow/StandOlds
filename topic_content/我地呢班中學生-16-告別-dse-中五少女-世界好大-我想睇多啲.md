---
title: "【我地呢班中學生．16】告別 DSE　中五少女：世界好大，我想睇多啲"
author: "立場報道"
date: "2017-10-03T16:49:00"
categories:
  - "社會"
tags:
  - "兆基創意書院"
  - "我地呢班中學生"
topics:
  - "我地呢班中學生"
image: "http://web.archive.org/web/2020im_/https://assets.thestandnews.com/media/photos/tamjai-19_1z4Tf.png"
original_url: "thestandnews.com/society/我地呢班中學生-16-告別-dse-中五少女-世界好大-我想睇多啲"
---
![](http://web.archive.org/web/2020im_/https://assets.thestandnews.com/media/photos/tamjai-19_1z4Tf.png)

「傳統學校嘅目標就係 DSE。生涯規劃，其實就係你要攞幾多分、讀咩、做咩，唔會有其他空間和資源，俾你接觸到其他嘢。」18 歲的譚仔臉上掛著笑容，難以想像她曾經是打機度日的孩子。

在父母採取放任政策之下，譚仔小學階段已經開始沉迷打機，甚至整個暑假可以足不出戶，不分晝夜地投入遊戲的世界。「好多年輕人都係咁，無目標，唔知做咩，但打機會搵到目標，陶醉喺嗰種成就感入面。」她又以「League of Legends」為例，玩家可以選擇裝備、職業、角色等等，「遊戲中，你有得選擇，好容易就選擇到，唔似呢個社會好似有得俾你揀，但其實無得揀」。

初中入讀 Band 3 學校的譚仔坦言，同儕大多不是讀書材料，但仍然花上巨額補習，「大家覺得教育制度無問題。我讀唔到書，一定係我自己問題，係我唔夠努力」。眼見同學為求考好公開試，用盡辦法晉身高等教育的門檻，她感嘆是社會氣氛使然，「呢個社會就係要你讀大學，讀唔到大學，講咩做其他嘢丫？你講一句讀緊 IVE，嗰個人望你嘅眼神都唔同啦」。

「我舊時都會覺得自己無得選擇，懵盛盛咁，諗住都係考 DSE。但其實我哋只係無資源去選擇，唔知道有選擇嘅機會。」人到中三，譚仔選擇轉校，來到兆基創意書院升讀中四。受學校自由作風影響，她中五轉到「自主學習班」，正式告別公開試。校園民主牆的時政討論，更啟發她對社會參與的興趣。

經由老師介紹推薦，譚仔去年起參與草根媒體實習，以「同行者」的身份跟進市區重建的個案；她又曾到緬甸義教，認識到來自不同背景的學生；九月尾，她又隨著學校到韓國首爾的另類學校「Haja 中心」交流。人在韓國，礙於語言限制，她無法與當地學生順利溝通，嘆道：「真係要學好英文呀！始終隔咗一層，永遠都唔會知道更多，唔想被語言規限咗」。

譚仔計劃中六畢業後到海外升學，目標鎖定為美國的「Minerva Schools at KGI」。安排學生每個學期在不同城市上課、實習，是該校的特色，也是最吸引譚仔之處，她說：

「我好鍾意環遊世界！儘管我好鍾意一個地方，我都唔想 hold 喺一個地方好耐。世界好大，我想睇多啲。」

![](http://web.archive.org/web/2020im_/https://assets.thestandnews.com/media/photos/tamjai_4fx19.png)