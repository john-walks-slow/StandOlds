---
title: "投票結束　李卓人：一生最艱難選戰　2020一定唔會再參選"
author: "立場報道"
date: "2018-11-25T23:01:00"
categories:
  - "政治"
tags:
  - "李卓人"
  - "九西補選"
topics:
  - "2018 九龍西補選"
image: "http://web.archive.org/web/2020im_/https://assets.thestandnews.com/media/photos/2020-25_6K2Ce.png"
original_url: "thestandnews.com/politics/投票結束-李卓人-一生最艱難選戰-2020一定唔會再參選"
---
![](http://web.archive.org/web/2020im_/https://assets.thestandnews.com/media/photos/2020-25_6K2Ce.png)

立法會九龍西補選投票晚上10時半結束，李卓人晚上見記者總結拉票情況，指今次是他「一生以來最艱難選戰」，「好多唔同方面攻擊，除咗鐵票，仲有白票、鎅票」，他表示現階段不會評估勝算。

對於投票率和311補選相若，李卓人稱整個選戰都希望可以提高投票率，「香港人唔可以再冷淡，趁而家仲有得投票，要用選票發聲」，期望今日未有投票市民，日後珍惜投票機會，他又表示無論今次補選結果如何，2020年立法會大選他「一定唔會再參選」。

今次補選源於劉小麗宣誓無效被DQ，她報名參加補選再被DQ，最終李卓人做Plan B參選。劉小麗今晚表示今次選舉情況複雜，亦有不少抹黑和攻擊，強調今次選舉結果，不代表選民認同DQ；對於民協前主席馮檢基，打正旗號「反欽點Plan B」針對李卓人，是否反映民主派不團結，劉小麗稱「團結係要雙方面，唔係一廂情願」，今次選戰絕大部份民主派都無私參與，全力助選，「但係有幾多人係咁無私？」