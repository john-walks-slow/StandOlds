---
title: "【周梓樂死因研訊】關鍵片段見黑影墮下　周父：當然唔開心，但距真相邁進一大步"
author: "立場報道"
date: "2020-12-04T12:05:00"
categories:
  - "法庭"
tags:
  - "周梓樂"
  - "周梓樂死因研訊"
topics:
  - "周梓樂死因研訊"
image: "http://web.archive.org/web/2020im_/https://assets.thestandnews.com/media/photos/chow-07_H5WGF_raD3cap.png"
original_url: "thestandnews.com/court/周梓樂死因研訊-關鍵片段見黑影墮下-周父-當然唔開心-但距真相邁進一大步"
---
![](http://web.archive.org/web/2020im_/https://assets.thestandnews.com/media/photos/chow-07_H5WGF_raD3cap.png)

科大生周梓樂死因研訊今（4日）繼續，死因裁判官主動在庭上播放新發現的「非常關鍵」片段。片段見有一個黑影從尚德停車場高處墮下的黑影，裁判官相信該黑影為梓樂。周梓樂爸爸在庭外表示，今日在庭上才第一次看到片段，坦言看到片段「當然個心緊係唔開心，見到個仔最後個一剎那嘅鏡頭」，但同時感到「可以距離個真相邁進一大步」。

周爸爸又再次呼籲，希望廣明苑街坊，「佢哋可能都有啲嘢睇到，或者佢哋見到的會比鏡頭更真實」，希望有目擊人士可以「講吓、形容吓」，未必要上庭作供，但可以讓他與律師加深分析，希望大家聯絡他或死因庭。

對於死因裁判官稱，有片段顯示救護車停車及救護員離開的時間，與救護員證供不吻合，周爸爸稱「又唔係話好特別唔開心，因為琴日梁醫生都已經講咗，可能佢早5分鐘10分鐘，其實結果都一樣。」

**警疏忽搜證？ 周父：看陪審團、裁判官裁定   言之過早**

其代表大律師鄭淑儀早前問負責檢取閉路電視片段的高級偵緝警員魏冠傑，有沒有看過廣明苑閉路電視片段。周爸爸透露，當時鄭大律師只是「隨口問一問」，但「估唔到有咁大突破」。至於警方是不是疏忽搜證，周爸爸「疏唔疏忽真係唔敢講」，要待研訊後陪審團及裁判官如何裁定，現時評價只是言之過早。

周爸爸續稱：「老實講，呢一刻冇話會覺得邊個啱與唔啱，有冇人做漏嘢，反而我係開心，法官自己都睇到啲嘢，好似真係有一個突破，可以距離個真相邁進一大步」

被問到周媽媽的情況，周爸爸透露太太看完片段有情緒，「呢兩日其實都麻麻地」，他笑說「你話我個心...我一個男人，好難當眾咁喊出嚟」。他指與太太分享相同情緒，「唔會刻意去問你點樣、你點樣」。