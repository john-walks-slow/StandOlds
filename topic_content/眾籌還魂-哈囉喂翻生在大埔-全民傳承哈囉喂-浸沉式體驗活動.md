---
title: "眾籌還魂，哈囉喂翻生在大埔 — 「全民傳承哈囉喂」浸沉式體驗活動"
author: "Bobo Choy"
date: "2021-06-08T10:00:00"
categories:
  - "藝術"
tags:
  - "眾籌"
  - "大埔藝術中心"
  - "ts crew"
  - "鐵仕製作"
  - "全民傳承哈囉喂"
topics:
  - "in partnership"
image: "http://web.archive.org/web/2020im_/https://assets.thestandnews.com/media/photos/20210604-01_BOBCh.png"
original_url: "thestandnews.com/art/眾籌還魂-哈囉喂翻生在大埔-全民傳承哈囉喂-浸沉式體驗活動"
---
![](http://web.archive.org/web/2020im_/https://assets.thestandnews.com/media/photos/20210604-01_BOBCh.png)

這段時間，香港忽然多了很多「全民」齊心——全民抗疫，全民造星，再擴展到，全民追星，全民想自肥......全民眾志成城再造新氣象的奇跡，又或者可以再現與再造一些已經消失了的回憶？

當代舞團鐵仕製作（TS Crew）將在十月策劃「全民傳承哈囉喂」浸沉式體驗活動，選址在大埔藝術中心（TPAC），現正以眾籌募集活動資金，用以進行為期八天的主題節日遊樂活動。TS Crew 副總監Steve ，想了想：「以前主題公園舉行嘅『全城哈囉喂』，係真係好屬於香港嘅一件事，為唔同人帶嚟好多工作、創作機會同回憶。我哋好想延續呢件事，就喺大埔開始慢慢做起嚟。」

**哈囉喂：展現本港演藝創作力量**

數一數，由本地主題公園策劃的「十月全城哈囉喂」 始自2001年，是過去十多年來香港一個大型又具本土特色的主題遊樂活動。「呢個活動好似成為咗一個小傳統，香港人好多都識，有唔少人都入場玩過，係大家嘅集體回憶。我大學畢業後做咗幾年『哈囉喂』，佢無疑係本地演藝者一個很重要嘅工作同實習平台，咁多年嚟雲集咗好各路演藝人才，而且每年一個月嘅活動，可以帶動到好多演藝、表演工作機會，養活到一班人。2019年我哋進駐呢度中心，嗰年主題公園無再做，我哋唔想呢件事無咗，所以就諗吓不如我哋試吓搞。」

![](http://web.archive.org/web/2020im_/https://assets.thestandnews.com/media/photos/two2_SDoak.jpeg)
> TS Crew 經理 Andy （左）、副總監 Steve（右）

TS Crew 由舞團轉身成為新一個「哈囉喂」的策劃團隊，邀請中心內的藝團、各方表演者參與構思活動內容；又就著 TPAC 建築前身為中學校舍，以校園作為體驗活動的背景設定，最後創作出《靈校》浸沉式體驗活動。參加者須穿上校服，化身學生，再戴上耳機，邊走邊進入不同的情景當中，在混雜恐懼、幽默、緊張等複雜的氛圍下，體驗不同感官刺激，從中引發對自己生活的反思。

**哈囉喂落戶大埔  帶動社區活力與連結**

《靈校》在上年10月尾至11月頭舉行，其時本港仍未見有疫情爆發，舞團經理 Andy 估算四天活動，有近約八百位觀眾參加，台前幕後合共約有三十人，以當時的人力資源和規模來說，他們有感成績和反應不俗；又見參加者和表演者樂在其中，希望可以持續策劃哈囉喂活動。到今年活動起名「全民傳承哈囉喂」，期望可以漸漸成為大埔一個具代表性的活動，也藉此帶動大埔區不同人的連結、活力，甚至區內經濟。

![](http://web.archive.org/web/2020im_/https://assets.thestandnews.com/media/photos/DSC_7549_phbMm.jpg)
> 《靈校》演出照

Andy 說：「TPAC 是一間舊校，我哋接觸到有啲街坊係以前喺度讀書、畢業。呢棟建築物有歷史意義，同時而家變咗一條藝術村，我哋就諗有無啲咩可以大家同村民一齊玩呢？」

![](http://web.archive.org/web/2020im_/https://assets.thestandnews.com/media/photos/DSC_7732_rzm1t.jpg)
> 《靈校》演出照

Steve 提到策劃《靈校》時有特意希望跟區內不同人士合作，聘請區內街坊做兼職小幫手，又邀請小店提供優惠予參加者。「我哋去問啲小店，如果參加者戴住活動手帶嚟幫襯，會唔會有少少優惠呢？佢哋好多都好歡迎，好支持。我哋睇到呢件事真係可以好具體咁帶動到個社區，聚到人心，互助幫忙。」他想想：「大家會去大坑睇舞火龍，可唔可以嚟大埔玩哈囉喂呢？我知係好大想頭，不過試吓啊！」

![](http://web.archive.org/web/2020im_/https://assets.thestandnews.com/media/photos/halloween_TS20Crew_Ds3ku.jpeg)
> 「十月全城哈囉喂」宣傳圖

**全民再造屬於香港的萬聖節**

現時 TS Crew 正在籌備今年的哈囉喂，內容取材自香港一直流傳、大家耳熟能詳的坊間鬼故、傳說，亦關乎一個學生在校園內遇到不同困難與惡霸的挑戰；他們也繼續邀請區內小店合作、聘請街坊，同時為擴大活動的受眾範圍，今年計劃新增設適合六歲或以下小童參與體驗的環節，期望大人細路都可以享受哈囉喂的樂趣。

然而，他們有感未必能成功申請的資助，故開設眾籌平台向大眾籌募資金。Andy 說：「我哋覺得眾籌係一年包納民眾意見嘅一件事，有幾多人支持、認同，就有幾多人會『科水』（注資）。」

Steve 點點頭：「『哈囉喂』呢組詞係香港獨有，係 Halloween （萬聖節）嘅香港用語，而且背後係包納咗成個節日活動同一種文化嚟。」Andy 緊接著：「希望可以有多啲本土文化活動出現，真正建立我哋嘅身份。」  
  
眾籌連結：[https://tinyurl.com/ahdtdn66](http://web.archive.org/web/20211229132332/https://tinyurl.com/ahdtdn66)

> **【眾籌回饋】**
> 
> HKD230 純粹支持  
> HKD240 或以上 > 入場票一張  
> HKD600 或以上 > 入場票三張 ＋ 三件限量版T-Shirt  
> HKD900 或以上 > 入場票四張 ＋ 四件限量版T-Shirt  
> HKD1000 或以上 > 入場票四張＋ 四件限量版T-Shirt ＋鬼屋或神主牌冠名

（本文為贊助內容）