<!DOCTYPE html>
<html lang="en" data-theme="light">

<head>
  <meta charset="utf-8">
  <meta http-equiv="X-UA-Compatible" content="IE=edge,chrome=1">
  
  <title>
    
    【素人之戰．1】東涌街童王進洋　留一口氣、點一支煙 | 立場舊聞
    
  </title>
  <meta name="viewport" content="width=device-width,minimum-scale=1">
  <meta name="description" content="東涌人 王進洋
 2015 區議會選舉，挾雨傘運動後勁，投票率創新高；逾 50 名傘兵出選，部份人甚至擊敗盤踞多年的建制派，風頭一時無兩。
然後是艱難的三年。傘後崛起的政治新星，DQ 的 DQ、判監的判監。往昔走在最前的一批人，在政治旋渦裡不斷消磨。連場補選及隨之而來的爭拗令人疲憊，不少傘後組織逐漸偃旗息鼓。
活在 2018 年的香港，是怎樣的人，仍決定把心力押在地區工作上？
王進洋是其中一個。上屆區選時他 21 歲，在東涌南與民建聯副主席周浩鼎對戰，結果以 244 票之差高票落敗。
來屆如果再選，他面對的是選區重劃、其他民主黨派疑似想空降撞區，以及義工的流失。
也許這年頭再談深耕細作，有點不合時宜的天真。但他相信，同路人都會回來。「由天星、五區公投、高鐵、國教、雨傘，每個議題都有不同人覺醒。或者他們看不到在那議題上有什麼收穫，於是灰心放棄。但我覺得，這種灰心是有投機成份，到某些位他們見到有贏的空間，就會再出來。這班人不會走得去邊的。」
坐在夜裡的東涌郵局外，他呼一口煙、呷啖啤酒的說。
 王進洋
 街童歲月 今年 24 歲的王進洋從來不是那種「小清新」的社區主任。相比周浩鼎一派年青才俊的面孔，他活脫就是個屋邨長大的街童。
說話連珠炮發，嬉笑怒罵夾雜流利粗口，行動一陣風般，帶著記者四處逛，走慢一點都跟不上。
從東涌站行到東薈城，穿過商場、天橋、再入商場、街市，走到富東邨，「我住這裡，由這邊到裕東苑、再到那邊一排的東堤灣畔，都是我選區。那邊隔個小山頭就是逸東邨、馬灣涌，屬於另一選區，我都好多friend住那邊，成日過去。」
明明是千篇一律的連鎖店和屋邨樓，他提起每個地方都興致盎然，這裡承載著他二十多年的日子和記憶。
一歲多，他隨父母及三兄姐搬入富東邨。「阿媽好縱我們四個，縱到有點反叛。我一放學就掉低背囊去玩。食煙飲酒打交都做齊，也會同黑社會玩，覺得開心囉，好似周日電影劇場那些懷舊港產片咁。不過就無跟大佬。」
讀區內屋邨學校，喜歡的科目有時考到全級頭十名，不喜歡的如數學就完全放棄。中五決定不想再讀書：「我唔記得睇咗邊首詩，話如果世界上無醫生、無律師、無店員，咩職業都無，咁你真正的夢想係咩呢？就好似你行街買衫，究竟件衫係你真正鍾意，抑或有人擺咗堆衫出來，你只不過在裡面揀件最鍾意的來著？」
「當時我就不斷諗，其實我而家做緊乜？」
那是 2010 年，社會上最沸沸揚揚的議題是五區公投、小圈子選舉，主力推動總辭的黃毓民令他開始關心政治時事，「佢理念我唔係全部都 buy，吸引我的是佢可以將沉悶的議題講到好平民化，又有口才。」
於是開始留意各種制度不公、權力的不平等，從社會到學校。同年他選上學生會副主席，開設網絡民主牆。同學申訴副校長偏私，他收集了幾百個學生簽名要求罷免副校長，「本身想交給牧師，因為教會學校，牧師仲大權過校董校監。點知想交上去時就俾個校董『隔臭』我，話有咩事坐低慢慢講，唔好咁偏激。老師又叫我哋唔好理咁多。」
結果簽名被消失，他從此更不信任學校，「有老師臨退休時都話，佢明知套教育制度錯了，好似生產緊一啲機械人出來，但都要跟著做，甚至對外界包裝到好好。佢哋好多包袱囉，就算覺得制度是推緊學生去死，都唔敢叫人唔好讀書、追尋自己理想。」
文憑試有些科目索性缺席。放榜後，同學忙著報副學士、IVE，希望駁上大學。他直接出來工作，長期炒散。
餐廳、酒吧、地盤工都做過，「炒散每日賺六、七百蚊，我目標是每個月搵一萬蚊左右，返大約二十日已經賺到，其他十日用來放假。有些同學現在大學畢業了，找份長工也只是每月萬二、三，仲要還好大筆學債。」
「但那時我跟朋友疏遠得好緊要，因為佢哋去晒讀書，得我一個走咗出嚟。」
 東涌碼頭一帶，是王進洋中學時最愛去的地方之一。（圖片來源：東涌人 Tung Chung Future fb 專頁 — 由 Patrick Yiu 提供，攝於 2008 年）">
  <meta name="generator" content="Hugo 0.92.0" />
  <meta name="robots" content="index, follow">
  <link rel="stylesheet" href="/css/bundle.min.8974faa57fedc134769cd508a1b6f7e5d39cbe42bc2df9b5ca66b9f0fd9cf7ab.css" crossorigin="anonymous" integrity="sha256-iXT6pX/twTR2nNUIobb35dOcvkK8Lfm1yma58P2c96s=">

  <link rel="apple-touch-icon" sizes="180x180" href="/favicon/apple-touch-icon.png">
  <link rel="icon" type="image/png" sizes="32x32" href="/favicon/favicon-32x32.png">
  <link rel="icon" type="image/png" sizes="16x16" href="/favicon/favicon-16x16.png">
  <link rel="manifest" href="/favicon/site.webmanifest">
  
  <link rel="mask-icon" href="/favicon/safari-pinned-tab.svg" color="#00aba9">
  
  <link rel="shortcut icon" href="/favicon/favicon.ico">
  <meta name="msapplication-TileColor" content="#00aba9">
  <meta name="msapplication-config" content="/favicon/browserconfig.xml">
  <meta name="theme-color" content="#00aba9">
  <meta name="keywords" content="區議會選舉, 王進洋">
  <meta name="og:title" content="【素人之戰．1】東涌街童王進洋　留一口氣、點一支煙">
  <meta name="og:description" content="東涌人 王進洋
 2015 區議會選舉，挾雨傘運動後勁，投票率創新高；逾 50 名傘兵出選，部份人甚至擊敗盤踞多年的建制派，風頭一時無兩。
然後是艱難的三年。傘後崛起的政治新星，DQ 的 DQ、判監的判監。往昔走在最前的一批人，在政治旋渦裡不斷消磨。連場補選及隨之而來的爭拗令人疲憊，不少傘後組織逐漸偃旗息鼓。
活在 2018 年的香港，是怎樣的人，仍決定把心力押在地區工作上？
王進洋是其中一個。上屆區選時他 21 歲，在東涌南與民建聯副主席周浩鼎對戰，結果以 244 票之差高票落敗。
來屆如果再選，他面對的是選區重劃、其他民主黨派疑似想空降撞區，以及義工的流失。
也許這年頭再談深耕細作，有點不合時宜的天真。但他相信，同路人都會回來。「由天星、五區公投、高鐵、國教、雨傘，每個議題都有不同人覺醒。或者他們看不到在那議題上有什麼收穫，於是灰心放棄。但我覺得，這種灰心是有投機成份，到某些位他們見到有贏的空間，就會再出來。這班人不會走得去邊的。」
坐在夜裡的東涌郵局外，他呼一口煙、呷啖啤酒的說。
 王進洋
 街童歲月 今年 24 歲的王進洋從來不是那種「小清新」的社區主任。相比周浩鼎一派年青才俊的面孔，他活脫就是個屋邨長大的街童。
說話連珠炮發，嬉笑怒罵夾雜流利粗口，行動一陣風般，帶著記者四處逛，走慢一點都跟不上。
從東涌站行到東薈城，穿過商場、天橋、再入商場、街市，走到富東邨，「我住這裡，由這邊到裕東苑、再到那邊一排的東堤灣畔，都是我選區。那邊隔個小山頭就是逸東邨、馬灣涌，屬於另一選區，我都好多friend住那邊，成日過去。」
明明是千篇一律的連鎖店和屋邨樓，他提起每個地方都興致盎然，這裡承載著他二十多年的日子和記憶。
一歲多，他隨父母及三兄姐搬入富東邨。「阿媽好縱我們四個，縱到有點反叛。我一放學就掉低背囊去玩。食煙飲酒打交都做齊，也會同黑社會玩，覺得開心囉，好似周日電影劇場那些懷舊港產片咁。不過就無跟大佬。」
讀區內屋邨學校，喜歡的科目有時考到全級頭十名，不喜歡的如數學就完全放棄。中五決定不想再讀書：「我唔記得睇咗邊首詩，話如果世界上無醫生、無律師、無店員，咩職業都無，咁你真正的夢想係咩呢？就好似你行街買衫，究竟件衫係你真正鍾意，抑或有人擺咗堆衫出來，你只不過在裡面揀件最鍾意的來著？」
「當時我就不斷諗，其實我而家做緊乜？」
那是 2010 年，社會上最沸沸揚揚的議題是五區公投、小圈子選舉，主力推動總辭的黃毓民令他開始關心政治時事，「佢理念我唔係全部都 buy，吸引我的是佢可以將沉悶的議題講到好平民化，又有口才。」
於是開始留意各種制度不公、權力的不平等，從社會到學校。同年他選上學生會副主席，開設網絡民主牆。同學申訴副校長偏私，他收集了幾百個學生簽名要求罷免副校長，「本身想交給牧師，因為教會學校，牧師仲大權過校董校監。點知想交上去時就俾個校董『隔臭』我，話有咩事坐低慢慢講，唔好咁偏激。老師又叫我哋唔好理咁多。」
結果簽名被消失，他從此更不信任學校，「有老師臨退休時都話，佢明知套教育制度錯了，好似生產緊一啲機械人出來，但都要跟著做，甚至對外界包裝到好好。佢哋好多包袱囉，就算覺得制度是推緊學生去死，都唔敢叫人唔好讀書、追尋自己理想。」
文憑試有些科目索性缺席。放榜後，同學忙著報副學士、IVE，希望駁上大學。他直接出來工作，長期炒散。
餐廳、酒吧、地盤工都做過，「炒散每日賺六、七百蚊，我目標是每個月搵一萬蚊左右，返大約二十日已經賺到，其他十日用來放假。有些同學現在大學畢業了，找份長工也只是每月萬二、三，仲要還好大筆學債。」
「但那時我跟朋友疏遠得好緊要，因為佢哋去晒讀書，得我一個走咗出嚟。」
 東涌碼頭一帶，是王進洋中學時最愛去的地方之一。（圖片來源：東涌人 Tung Chung Future fb 專頁 — 由 Patrick Yiu 提供，攝於 2008 年）">
  <meta name="og:type" content="article">
  <meta name="og:site_name" content="立場舊聞">
  <meta name="og:url" content="/articles/%E7%B4%A0%E4%BA%BA%E4%B9%8B%E6%88%B0-1-%E6%9D%B1%E6%B6%8C%E8%A1%97%E7%AB%A5%E7%8E%8B%E9%80%B2%E6%B4%8B-%E7%95%99%E4%B8%80%E5%8F%A3%E6%B0%A3-%E9%BB%9E%E4%B8%80%E6%94%AF%E7%85%99/">
  <meta name="twitter:card" content="summary_large_image">
  <meta name="og:image" content="">
  <meta name="twitter:image" content="">
  
  
  
  
</head>

<body>

  <script type="text/javascript">
    
    function detectTheme() {
      var theme = "light";

      if (window.matchMedia("(prefers-color-scheme: dark)").matches) {
        var theme = "dark";
      }

      if (localStorage.getItem("theme")) {
        var theme = localStorage.getItem("theme");
      }

      if (theme == "dark") {
        document.documentElement.setAttribute("data-theme", "dark");
      }
    }

    detectTheme();
  </script>
  
  <header id="site-header" class="l-compact">
  <nav class="l-container_site">
    <div class="branding">
        <h1 class="branding-title">
          <a href="/" accesskey="h" title="Home (Alt + H)">StandOlds</a>
        </h1>
      <p class="branding-tagline">立場新聞 2015~2021 精選</p>
    </div>
    
    <div id="site-nav">
      <label class="toggle" accesskey="n" title="Open Site Navigation (Alt + N)">
        <input id="nav-toggle" type="checkbox"></input>
        <span class="nav-button"></span>
      </label>
      <ul class="menu">
        <li class="menu-item">
          <a href="/topics/">專題</a>
        </li>
        <li class="menu-item">
          <a href="/categories/">分類</a>
        </li>
        <li class="menu-item">
          <a href="/about/">關於</a>
        </li>
      </ul>
    </div>
  </nav>
  <progress id="reading-progress" max="100" value="0" ></progress>
</header>

  

  <main id="site-main" role="main">
    
<article class="l-container_content card">
  <header class="card-header">
  
  <div class="card-meta">
    
  
    <span><time datetime="2018-08-03 15:02:00 &#43;0000 UTC">Aug 3 2018</time> · 13 min read</span>
    <ul class="taxonomy-list_categories">
      <li><a href="/categories/%E6%94%BF%E6%B2%BB/" class="taxonomy-item">政治</a></li>
    </ul>
  </div>
  <h1 class="card-title"><a href="/articles/%E7%B4%A0%E4%BA%BA%E4%B9%8B%E6%88%B0-1-%E6%9D%B1%E6%B6%8C%E8%A1%97%E7%AB%A5%E7%8E%8B%E9%80%B2%E6%B4%8B-%E7%95%99%E4%B8%80%E5%8F%A3%E6%B0%A3-%E9%BB%9E%E4%B8%80%E6%94%AF%E7%85%99/">【素人之戰．1】東涌街童王進洋　留一口氣、點一支煙</a></h1>
  

  

</header>

  <section class="card-content">
    <p>

<figure>
    <a href="http://web.archive.org/web/2020im_/https://assets.thestandnews.com/media/photos/DSC01768_PtKL3_YswVF.png" target="calligraphy-image">
      <img loading="lazy" src="http://web.archive.org/web/2020im_/https://assets.thestandnews.com/media/photos/DSC01768_PtKL3_YswVF.png" alt="A Decorative Image">
    </a>
  
</figure>
</p>
<blockquote>
<p>東涌人 王進洋</p>
</blockquote>
<p>2015 區議會選舉，挾雨傘運動後勁，投票率創新高；逾 50 名傘兵出選，部份人甚至擊敗盤踞多年的建制派，風頭一時無兩。</p>
<p>然後是艱難的三年。傘後崛起的政治新星，DQ 的 DQ、判監的判監。往昔走在最前的一批人，在政治旋渦裡不斷消磨。連場補選及隨之而來的爭拗令人疲憊，不少傘後組織逐漸偃旗息鼓。</p>
<p>活在 2018 年的香港，是怎樣的人，仍決定把心力押在地區工作上？</p>
<p>王進洋是其中一個。上屆區選時他 21 歲，在東涌南與民建聯副主席周浩鼎對戰，結果以 244 票之差高票落敗。</p>
<p>來屆如果再選，他面對的是選區重劃、其他民主黨派疑似想空降撞區，以及義工的流失。</p>
<p>也許這年頭再談深耕細作，有點不合時宜的天真。但他相信，同路人都會回來。「由天星、五區公投、高鐵、國教、雨傘，每個議題都有不同人覺醒。或者他們看不到在那議題上有什麼收穫，於是灰心放棄。但我覺得，這種灰心是有投機成份，到某些位他們見到有贏的空間，就會再出來。這班人不會走得去邊的。」</p>
<p>坐在夜裡的東涌郵局外，他呼一口煙、呷啖啤酒的說。</p>
<p>

<figure>
    <a href="http://web.archive.org/web/2020im_/https://assets.thestandnews.com/media/photos/DSC01896_zxTu0_AKrEP.png" target="calligraphy-image">
      <img loading="lazy" src="http://web.archive.org/web/2020im_/https://assets.thestandnews.com/media/photos/DSC01896_zxTu0_AKrEP.png" alt="A Decorative Image">
    </a>
  
</figure>
</p>
<blockquote>
<p>王進洋</p>
</blockquote>
<h3 id="街童歲月"><strong>街童歲月</strong></h3>
<p>今年 24 歲的王進洋從來不是那種「小清新」的社區主任。相比周浩鼎一派年青才俊的面孔，他活脫就是個屋邨長大的街童。</p>
<p>說話連珠炮發，嬉笑怒罵夾雜流利粗口，行動一陣風般，帶著記者四處逛，走慢一點都跟不上。</p>
<p>從東涌站行到東薈城，穿過商場、天橋、再入商場、街市，走到富東邨，「我住這裡，由這邊到裕東苑、再到那邊一排的東堤灣畔，都是我選區。那邊隔個小山頭就是逸東邨、馬灣涌，屬於另一選區，我都好多friend住那邊，成日過去。」</p>
<p>明明是千篇一律的連鎖店和屋邨樓，他提起每個地方都興致盎然，這裡承載著他二十多年的日子和記憶。</p>
<p>一歲多，他隨父母及三兄姐搬入富東邨。「阿媽好縱我們四個，縱到有點反叛。我一放學就掉低背囊去玩。食煙飲酒打交都做齊，也會同黑社會玩，覺得開心囉，好似周日電影劇場那些懷舊港產片咁。不過就無跟大佬。」</p>
<p>讀區內屋邨學校，喜歡的科目有時考到全級頭十名，不喜歡的如數學就完全放棄。中五決定不想再讀書：「我唔記得睇咗邊首詩，話如果世界上無醫生、無律師、無店員，咩職業都無，咁你真正的夢想係咩呢？就好似你行街買衫，究竟件衫係你真正鍾意，抑或有人擺咗堆衫出來，你只不過在裡面揀件最鍾意的來著？」</p>
<p>「當時我就不斷諗，其實我而家做緊乜？」</p>
<p>那是 2010 年，社會上最沸沸揚揚的議題是五區公投、小圈子選舉，主力推動總辭的黃毓民令他開始關心政治時事，「佢理念我唔係全部都 buy，吸引我的是佢可以將沉悶的議題講到好平民化，又有口才。」</p>
<p>於是開始留意各種制度不公、權力的不平等，從社會到學校。同年他選上學生會副主席，開設網絡民主牆。同學申訴副校長偏私，他收集了幾百個學生簽名要求罷免副校長，「本身想交給牧師，因為教會學校，牧師仲大權過校董校監。點知想交上去時就俾個校董『隔臭』我，話有咩事坐低慢慢講，唔好咁偏激。老師又叫我哋唔好理咁多。」</p>
<p>結果簽名被消失，他從此更不信任學校，「有老師臨退休時都話，佢明知套教育制度錯了，好似生產緊一啲機械人出來，但都要跟著做，甚至對外界包裝到好好。佢哋好多包袱囉，就算覺得制度是推緊學生去死，都唔敢叫人唔好讀書、追尋自己理想。」</p>
<p>文憑試有些科目索性缺席。放榜後，同學忙著報副學士、IVE，希望駁上大學。他直接出來工作，長期炒散。</p>
<p>餐廳、酒吧、地盤工都做過，「炒散每日賺六、七百蚊，我目標是每個月搵一萬蚊左右，返大約二十日已經賺到，其他十日用來放假。有些同學現在大學畢業了，找份長工也只是每月萬二、三，仲要還好大筆學債。」</p>
<p>「但那時我跟朋友疏遠得好緊要，因為佢哋去晒讀書，得我一個走咗出嚟。」</p>
<p>

<figure>
    <a href="http://web.archive.org/web/2020im_/https://assets.thestandnews.com/media/photos/yeungwong1_lqWVL.jpg" target="calligraphy-image">
      <img loading="lazy" src="http://web.archive.org/web/2020im_/https://assets.thestandnews.com/media/photos/yeungwong1_lqWVL.jpg" alt="A Decorative Image">
    </a>
  
</figure>
</p>
<blockquote>
<p>東涌碼頭一帶，是王進洋中學時最愛去的地方之一。（圖片來源：東涌人 Tung Chung Future fb 專頁 — 由 Patrick Yiu 提供，攝於 2008 年）</p>
</blockquote>
<h3 id="傘下日子"><strong>傘下日子</strong></h3>
<p>第一個不再上學的九月，就遇著反國教集會。望見學民三子絕食抗議，王進洋被震撼。「我覺得佢哋三個好勇敢，如果要我做這件事，應該會諗好多藉口去逃避。但他們夠膽做，點可以唔去撐？」那是他第一次參與公民運動。</p>
<p>後來見社民連招義工，他便去幫忙；熱血公民招義工，他又去參與。雨傘時他守東防，每天中午上班，夜晚返夜校重讀中六。因為父母離婚了，母親工傷失業，想考回文憑試五科合格讓她安心。九點半放學就回金鐘，綁起頭巾，穿運動褲、緊身衫，揹個貼身腰包，身上不戴繩類飾物或耳機，每晚都準備開打。「連手機都不敢帶，費事被人拉了差佬做啲咩無人知。」</p>
<p>曾經他以為傘運可以爭取到什麼，慢慢就知道大家未 ready。「佢哋會話自己 ready，但其實係想有班死士帶頭衝個位返來，俾佢哋上去填，只係諗住塞個人在馬路上，無準備去犧牲或者還擊。我是龍和道那時開始發覺的，大家被人打兩棍就即刻撤退。甚至有警察開水喉，不是水炮或胡椒水，只是普通水喉，噴花咁噴，啲人已經走了。」</p>
<p>11 月佔領區人漸少，眼見一被清場應該守不住，東防的朋友開始談後續。有人提起 03 七一之後的區選大勝，「雨傘期間我們同泛民開會，覺得佢哋對傳媒一個樣、對我哋又一個樣，靠佢哋爭取民主實在信唔過，唯有靠自己。反正我們都做了死士，示威呀咩都做過晒，都唔得，不如下年一齊選區議會，帶個力量返去自己嗰區。」</p>
<p>他沒因傘運失敗而否定激進行動的價值，「但更激嘅嘢如果要搞得成，需要凝聚到力量，不是有心和衝動就夠。」</p>
<p><em>（那年秋天王進洋每晚守在金鐘東防，兩年後回顧，他說：「有幸參與香港政治動盪變革期，係我福氣。」）</em></p>
<h3 id="形象這回事"><strong>形象這回事</strong></h3>
<p>順理成章揀自己住的區出選。「東涌交通唔方便，好少人去外區讀書。你只要識到一個人，好容易就會發覺大家有共同朋友，所以拉票也要去埋隔離區拉，氣氛互相影響。我大概估到，這裡邊班人會參與政治，邊班人無投開票、但如果我出選有機會拉到佢票，同埋我可能搶到對手幾多票。」</p>
<p>傘兵大舉落區，但王進洋直言與不少傘後組織及泛民選舉聯盟「相處唔到」。「好多傘兵因為參選就大執形象，著衫和講嘢扮到另一個人咁，食個茶餐廳都要搞到好姿整。佢哋本身唔係唔斯文，可能係好似中環返工那些幾有活力的小秘書咁，我覺得這個 look 打出來已經夠啦，唔需要咁假。佢哋背後都會話自己其實唔鍾意做哩啲嘢。」</p>
<p>「始終正常人對未知領域都有恐懼吧，你後生參選，一定好多長輩提點你要咁咁咁。我覺得有啲老屎忽都好有創意、有經驗，但好不幸，我們遇到的只會講啲好大路的說話，所謂專業意見，但其實我們都諗得到，只不過佢哋用詞比較漂亮。」</p>
<p>自問在東涌長大，街坊知自己底細，王進洋也懶得扮，照舊背心拖鞋落街，上班或做訪問才穿恤衫。沒加入什麼聯盟，自己和朋友開個 facebook page「東涌人」，打出「土生土長、想你所想」的旗號，開展 2015 年的選舉工程。</p>
<p>對手周浩鼎住大角咀君匯港，來這區是空降，議席多年來都在新社聯周轉香手上。2015 年是周浩鼎上位關鍵，4 月他升任民建聯副主席，11 月贏得區會議席，翌年再循「超區」晉身立法會。「佢點解揀東涌南，我諗因為見到這區的建制票源好穩陣，同埋上一任都姓周，街坊投了她十幾年，換個同姓的比較易得信任。」</p>
<p>

<figure>
    <a href="http://web.archive.org/web/2020im_/https://assets.thestandnews.com/media/photos/yeungwong3_cuAUK.jpg" target="calligraphy-image">
      <img loading="lazy" src="http://web.archive.org/web/2020im_/https://assets.thestandnews.com/media/photos/yeungwong3_cuAUK.jpg" alt="A Decorative Image">
    </a>
  
</figure>
</p>
<blockquote>
<p>對手周浩鼎非當區居民，王進洋則主打街坊路線。（圖片來源：東涌人 Tung Chung Future fb page）</p>
</blockquote>
<h3 id="歸家之前"><strong>歸家之前</strong></h3>
<p>建制派的交棒大計，王進洋管不著，只能回歸到最純粹的起點：自己作為居民，希望有怎樣的社區？「我第一件事就想到食。」東涌只有一個給遊客逛的東薈城、兩個領展商場，舖租貴到一個點，即使他們主動聯絡吉野家、沙嗲王、薩莉亞這些連鎖大戶，都沒人肯來。</p>
<p>2016 年東薈城大食代結業，食肆選擇更少，而且最遲晚上 11 點都關門。路遠迢迢從市區返家的居民餓了，只能在七仔和小販檔間選擇。食環經常驅趕小販，王進洋這幾年便主力爭取成立墟市、小販合法擺賣，又為馬灣涌村的小店宣傳。</p>
<p>Facebook 收件箱匯聚居民的大小請求、奇難雜症。有夥跳街舞的少年說，被樓上高空擲物弄得沒法跳舞，保安員和房署都不管，王進洋就在專頁上寫篇文章解釋街舞文化。「本身以為都無乜得搞，只能轉場。點知幾日後有個阿姐經過我街站，話係佢擲的，因為見佢哋用個頭喺地上轉來轉去，斷了頸點算？於是就掉啲亳子落街等佢哋走。我解釋街舞動作是這樣的，佢就話『好啦好啦』咁走了，無再掉。」</p>
<p>

<figure>
    <a href="http://web.archive.org/web/2020im_/https://assets.thestandnews.com/media/photos/yeungwong4_goO5l.jpg" target="calligraphy-image">
      <img loading="lazy" src="http://web.archive.org/web/2020im_/https://assets.thestandnews.com/media/photos/yeungwong4_goO5l.jpg" alt="A Decorative Image">
    </a>
  
</figure>
</p>
<blockquote>
<p>因應逸東街市翻新、居民買餸難，王進洋曾與朱凱迪新西團隊合辦居民市集，為期數月。（圖片來源：東涌人 Tung Chung Future fb 專頁）</p>
</blockquote>
<p>做得最多是幫人找走失的寵物，已成功尋獲超過 170 隻貓狗，試過朝早六點收到電話衝落街找；還有尋手機、驗鉛水、噪音投訴，有時組織執垃圾和義務家居清潔活動。無資源、無身份下，全靠自己或朋友網絡，一切像街坊街里出於義氣的幫忙。</p>
<p>網絡的建立在夜晚。東涌居民愛聚在地鐵站附近，「有些是後生仔，有些是放工後未想返屋企的上班族，坐一陣，飲嘢放鬆吓。」熱點有港鐵站旁樓梯、東薈城外廣場，以及廣場另一邊的郵局樓梯。王進洋最愛坐郵局那邊，對著巴士站，跟朋友或路過街坊喝酒聊天。</p>
<p>「你唔用一般那種社區主任或者區議員的腔調去同人溝通，佢反而會自己去睇你facebook、睇你的言論。到佢見多你幾次，可能會主動來聊你談政治，『喂阿邊個單嘢判成點？』你就有機會講，或者佢都會諗吓，後生仔會唔會需要更多空間、換個新人會否有種新作風？」</p>
<p>上屆區選他有很多票是在郵局外拉回來，由六十後到八、九十後都有。「當然都有街坊問我，『你係王進洋？你咁樣喺度飲酒，唔驚人當你街童？』但我覺得，為何我不可以日頭做好社區工作，夜晚做返我的街童？無衝突架。」</p>
<p>街童的堅持是，凌晨離開時要把飲品罐留在樓梯上。「因為每晚三、四點都會有婆婆來執紙皮鋁罐，你掉進垃圾桶，佢就要在垃圾堆摷。」有人堅持要做「好公民」，他就跟他們爭論。一次被婆婆聽到，回家告訴兒子，「原來佢三個仔都好有錢，但婆婆懷念後生時做工廠妹，每日按部就班地做事，於是每晚都來執嘢，然後『收工』。佢個仔知道後都好buy我的諗法。」</p>
<p>

<figure>
    <a href="http://web.archive.org/web/2020im_/https://assets.thestandnews.com/media/photos/DSC01822_KIFj2_D5gYb.png" target="calligraphy-image">
      <img loading="lazy" src="http://web.archive.org/web/2020im_/https://assets.thestandnews.com/media/photos/DSC01822_KIFj2_D5gYb.png" alt="A Decorative Image">
    </a>
  
</figure>
</p>
<blockquote>
<p>王進洋堅持，凌晨離開時要把飲品罐留在樓梯上。「因為每晚三、四點都會有婆婆來執紙皮鋁罐，你掉進垃圾桶，佢就要在垃圾堆摷。」</p>
</blockquote>
<h3 id="高票之後"><strong>高票之後</strong></h3>
<p>上屆選舉認為這位街童勝任區議員的，有1917人，得票率達47%，高得出乎所有人意料。「那屆選前有幾個泛民人士約我去聯邦酒樓食飯，話我做的地區工作唔入流。跟住就估我四成票都拎唔到，『哩個票數對你來講係高嘅，但就贏唔到架喇！』仲有兩個人拎咗一千蚊出來輸賭。」</p>
<p>王進洋相信，不少街坊投票給他是出於新鮮感，「可能有啲食花生心態，夜晚飲酒時都有街坊同我講，『死?仔，你真係行出嚟選？睇你台戲呀！』」選舉當日，周浩鼎助選團多達百幾人，王進洋團隊完全被圍攻，「有義工都忍唔住問我，『阿洋，你估自己拎到幾多票？』我話應該最多千二到啦。」</p>
<p>結果開出來是近二千票，團隊士氣一度急升。「本身幫我助選的朋友當中，有些都未必咁鍾意我落區的方式，覺得有啲亂嚟，只係抱住『守護我城』的雨傘心態來幫手。無諗過我咁樣做真係會得。」</p>
<p>高峰期「東涌人」有四、五個核心成員，二十多名義工。但個個返工返學，有些晚上11點多才從市區收工回來，時間久了，不少人淡出。「佢哋都仲支持我，但就未必鍾意做咁多社區嘢。可能都係比較習慣社運的模式，去遊行呀、去旺角衝呀，比較高調的行動，行出來的都是自己人，不會俾人屌、俾人笑。佢哋可以選前幫我 chur 兩、三星期，但平時要持續做的話，主要都係我自己落手。」</p>
<p>也有沮喪的時候。例如梁游宣誓被DQ，他覺得網上輿論對兩人好刻薄、事後孔明，「你話佢哋俾藉口人DQ，你事前估到咁都可以DQ咩？講那些說話的，自己都被打壓緊，但就咁樣去嘲諷其他反抗者。」</p>
<p>還有普遍市民的犬儒和懦弱。有時協助商戶對抗霸權，但如果想安排傳媒訪問，甚少有商戶肯現身說法，「佢哋會話，都係息事寧人啦，求財啫又唔係求氣。」落區也面對很多陰謀論，「成日有人問我，係咪收咗錢呀？邊個係你金主？有啲又話我係黃洋達嘅人，有啲又話我跟劉慧卿，有啲仲話我係工聯會，講到似層層。」</p>
<p>「所以有時我覺得，香港最大的敵人唔係共產黨，係香港人自己。」</p>
<p>

<figure>
    <a href="http://web.archive.org/web/2020im_/https://assets.thestandnews.com/media/photos/DSC01728_W5yha_JX3Pf.png" target="calligraphy-image">
      <img loading="lazy" src="http://web.archive.org/web/2020im_/https://assets.thestandnews.com/media/photos/DSC01728_W5yha_JX3Pf.png" alt="A Decorative Image">
    </a>
  
</figure>
</p>
<h3 id="heading"></h3>
<p><strong>若有明天</strong></p>
<p>下屆若再選，他不知自己會否也被DQ。因為《大公報》頭版的區選專題登了王進洋與梁天琦合照，指兩人「十分老友」。</p>
<p>另一個不明朗因素是新選區劃界。迎東邨陸續入伙，東涌南及東涌北選區人口爆標，選管會建議增加「東涌中」選區。重組之後，王進洋的東涌南區將加插一個私人屋苑海堤灣畔。這改動好壞參半，雖然多了一個屋苑要兼顧，但早前傳出民主黨的蔡耀昌想選東涌南、與他撞區，最近王進洋就收到風聲說蔡應該會轉戰新增那區。[1]</p>
<p>如果當選，正式有議員辦事處，他想辦社區團購，還有幫街坊拿食肆牌，做民辦的住家湯住家餸計劃，送上門。「東涌得嗰幾間餐廳，啲人放工返嚟想飲啖湯都無。」議員的人工他打算捐一部份給在囚抗爭者，「講真我生活好簡單，每個月萬零蚊已經夠用了。」</p>
<p>參選以來，落區常常會碰到以前中學的老師和同學。「同學我就已經政治啟蒙晒。老師就 &hellip;. 有時佢哋有啲尷尬囉，問我『最近點呀？』好似想問多啲、睇你經歷了什麼，但又唔敢問。因為我選擇唔讀上去，佢哋煮死我第時無出息，走時道別得好唔愉快。」</p>
<p>但做散工確實不會長久？「我經常覺得自己係嗰種無明天的人，都唔介意長期保持這狀態。炒散被主管拎嚟出氣，我咪同佢反枱。長工隨時被欺壓得更過份，到時鬱到病，賺埋啲錢又用嚟睇醫生，有咩意思？」</p>
<p>現在親友的地產舖裡幫忙，再加幾份散工，努力儲錢做下年的選舉經費。「講嘢好快應該係因為地產份工，成日要call客。你要在15分鐘內chok到個客要咩盤、身家幾多、買來住定投資，鍾意邊區。」</p>
<p>「但有時急起上嚟，我自己都好唔舒服，唔知自己急啲乜嘢。」</p>
<p>放假時他會去行山，在山上打坐，一坐數小時，「就似瞓著的感覺，但人是清醒的。」</p>
<p>東涌的住宅高樓好擠擁，但天很闊、山很高。飛機升降的隆隆聲迴盪，通向世界的出口近在咫呎，然而這城的出路並不那麼容易到達。</p>
<p>訪問到夜深，王進洋照例把啤酒罐擺低，煙頭拿走丟掉。在地鐵站口被街坊截著，訴說某某在天橋擺小販檔被趕，要幫他出頭。王進洋和街坊聊了一會生果蔬菜的物價、小販與屋邨保安的恩怨情仇，討論怎樣跟進。最後抱歉的說手機裡還有一大堆訊息未覆，就急匆匆回家處理。</p>
<p>大局沒人看得清，他選擇把眼前覺得對的小事逐件做好。</p>
<p>

<figure>
    <a href="http://web.archive.org/web/2020im_/https://assets.thestandnews.com/media/photos/DSC01738_4VKpW_z45oZ.png" target="calligraphy-image">
      <img loading="lazy" src="http://web.archive.org/web/2020im_/https://assets.thestandnews.com/media/photos/DSC01738_4VKpW_z45oZ.png" alt="A Decorative Image">
    </a>
  
</figure>
</p>
<blockquote>
<p>王進洋</p>
</blockquote>
<p>文／林茵</p>
<p>註：</p>
<p>[1] 《立場》曾就此事向蔡耀昌查詢，蔡回覆稱「不回應傳聞」。</p>
<p>*　　　*　　　*</p>
<blockquote>
<p><strong>新專題：素人之戰</strong></p>
<p>2015 年區議會選舉中，挾傘運餘威，不少匆匆落區的素人、傘兵，都獲得不錯成績，個別更贏得議席。三年過去，香港民主運動陷入低潮，有些當年「傘落社區」的組織已不再活躍，但仍有「素人」繼續堅持，亦有人嚮應戴耀廷「風雲計劃」等號召，努力做區，期望劍指一年後的 2019 區議會選舉。《立場新聞》新專題「素人之戰」，將聚焦於這些不屬任何政黨的素人們，看看他們如何在政治氣氛低迷的年代裡，默默在社區耕耘，打好民主之戰。</p>
</blockquote>

  </section>
  	
  	
  	
<footer class="card-footer">
  <ul class="taxonomy-list_tags">
    <li><a href="/topics/%E7%B4%A0%E4%BA%BA%E4%B9%8B%E6%88%B0/" class="taxonomy-item">素人之戰</a></li>
  </ul>
</footer>

</article>
    
    
  
<aside class="l-container_right aside card toc">
    <script type="text/javascript" src="/js/tocbot.min.js"></script>
  <script>
    tocbot.init({
      tocSelector: '.l-container_right',
      contentSelector: '.card-content',
      headingSelector: 'h2, h3',
      hasInnerContainers: true,
      collapseDepth: 0,
      headingsOffset: 80,
      scrollSmoothOffset: -80
    });
  </script>
</aside>

    
  
<footer class="l-container_footer">
  <nav class="pagination">
    <a href="/articles/%E7%84%A1%E4%BC%B4%E5%A5%8F%E6%A8%82%E9%BD%A1%E6%99%82%E5%85%89-%E4%B8%80%E8%88%96%E6%B8%85%E5%94%B1%E8%88%87%E4%BB%81%E6%84%9B%E5%A0%82%E9%95%B7%E8%80%85/" class="pagination-new" role="button"><span class="pagination-title">Next Post</span><br><span>無伴奏樂齡時光 — 一舖清唱與仁愛堂長者</span></a>
    <a href="/articles/%E9%A6%99%E6%B8%AF%E4%BB%8A%E6%98%94-%E6%AA%94%E6%A1%88%E8%99%95%E4%B8%8A%E8%BC%89-70-%E5%B9%B4%E4%BB%A3%E5%BD%8C%E6%95%A6%E9%81%93%E8%88%8A%E7%85%A7-%E6%B2%B9%E5%B0%96%E6%97%BA%E5%9C%B0%E6%A8%99%E4%BD%A0%E8%AA%8D%E5%BE%97%E5%B9%BE%E5%A4%9A/" class="pagination-old" role="button"><span class="pagination-title">Previous Post</span><br><span>【香港今昔】檔案處上載 70 年代彌敦道舊照　油尖旺地標你認得幾多？</span></a>
  </nav>
</footer>

  </main>
  
  <footer id="site-footer">
  <p> | Powered by <a href="https://gohugo.io/">Hugo</a> and <a href="https://github.com/pacollins/calligraphy">Calligraphy</a></p>
</footer>
<script type="text/javascript" src="/js/bundle.min.4d7a56d861db7bbd6cadc54ede14158fddb7b9c2880a59b98e8382318dfbe688.js" crossorigin="anonymous" integrity="sha256-TXpW2GHbe71srcVO3hQVj923ucKIClm5joOCMY375og="></script>

  

</body>

</html>