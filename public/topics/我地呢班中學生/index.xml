<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>我地呢班中學生 on StandOlds</title>
    <link>/topics/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F/</link>
    <description>Recent content in 我地呢班中學生 on StandOlds</description>
    <generator>Hugo -- gohugo.io</generator>
    <language>zh-HK</language>
    <lastBuildDate>Wed, 11 Jul 2018 17:29:00 +0000</lastBuildDate><atom:link href="/topics/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F/index.xml" rel="self" type="application/rss+xml" />
    <item>
      <title>【我地呢班中學生．放榜之後】追夢青年：我考不上大學　但完全不緊張 …</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-%E6%94%BE%E6%A6%9C%E4%B9%8B%E5%BE%8C-%E8%BF%BD%E5%A4%A2%E9%9D%92%E5%B9%B4-%E6%88%91%E8%80%83%E4%B8%8D%E4%B8%8A%E5%A4%A7%E5%AD%B8-%E4%BD%86%E5%AE%8C%E5%85%A8%E4%B8%8D%E7%B7%8A%E5%BC%B5/</link>
      <pubDate>Wed, 11 Jul 2018 17:29:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-%E6%94%BE%E6%A6%9C%E4%B9%8B%E5%BE%8C-%E8%BF%BD%E5%A4%A2%E9%9D%92%E5%B9%B4-%E6%88%91%E8%80%83%E4%B8%8D%E4%B8%8A%E5%A4%A7%E5%AD%B8-%E4%BD%86%E5%AE%8C%E5%85%A8%E4%B8%8D%E7%B7%8A%E5%BC%B5/</guid>
      <description>今日是中學文憑試 (DSE) 放榜，《立場》重訪「我地呢班中學生」專題中的應屆 DSE 考生，傾聽他們心聲，了解年輕人們如何構想前路。
 是日 DSE 放榜，傳媒忙著追訪名校狀元，問他們讀書心得、大學選科。在大部分人眼中，公開試是個成王敗寇的戰場。
逐個接過成績單後，身邊許多同學因結果未如理想，低頭痛哭，Alan 忙著安慰對方。不要誤會，他成績也好不了哪裡，甚至達不到「3322」、即升讀大學的最低要求。
明明成績欠佳，為何還有閒情逸致，安慰他人？
有兩個原因。一、Alan 早知道自己不是讀書的材料，很難考得上大學，所以放榜前夕，「完全無緊張的心態」；二、他一早替自己想好了後路：去電影圈工作。
「我興趣做電影，都認識咗一些電影圈的人，願意幫我，帶我入行。」
Alan 自中三起，立志從事影像工作，本計劃兩三年內完成十條短片，作為大學面試的作品集。在學期間，他先後加入攝影組，開始接觸攝影器材；再參與「校園電視台」，製作各種視像教室，邀請同學分享讀書心得。到中六，Alan 的作品數量早已超過預期。他還不時參與校外短片比賽，甚至得到拍攝工作，賺取經驗和外快。
經老師介紹下，他認識了一些電影圈的朋友，表明可帶他入行。Alan 並不介意由低做起，「一畢業都做唔到好高的職位，剛剛入行，梗係由低做起，以後做到高職位的時候，之前做細的經歷，對自己管理都有幫助。」他續道，「這是必經階段，要一步一步行上去。」
他對香港的電影圈也有不少憧憬：「希望電影圈可以返去八九十年代咁篷勃，不過我知無可能架喇 …… 也希望少點合拍片，多些香港本土電影。」
放榜之時，看著嚎哭的同代人，Alan 也慶幸自己比較幸運：「他們好專注讀書，大部分一放學就去補習、溫書；他們認為只要在 DSE 考到好成績，自己前途就會好好，所以無發展自己興趣。」
至於他，則決定選擇走一條截然不同的路：努力發展興趣，然後以此為業。
對這個追夢少年來說，DSE 成績未如理想遠不是終結，而標誌著一段旅程的開始。</description>
    </item>
    
    <item>
      <title>【我地呢班中學生．24】聖母書院兩女生：我們「已獨不回」</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-24-%E8%81%96%E6%AF%8D%E6%9B%B8%E9%99%A2%E5%85%A9%E5%A5%B3%E7%94%9F-%E6%88%91%E5%80%91-%E5%B7%B2%E7%8D%A8%E4%B8%8D%E5%9B%9E/</link>
      <pubDate>Tue, 12 Dec 2017 15:41:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-24-%E8%81%96%E6%AF%8D%E6%9B%B8%E9%99%A2%E5%85%A9%E5%A5%B3%E7%94%9F-%E6%88%91%E5%80%91-%E5%B7%B2%E7%8D%A8%E4%B8%8D%E5%9B%9E/</guid>
      <description>香港民主運動、本土運動在過去一兩年步入低潮，相信無人能夠否認。
六名非建制派立法會議員被DQ、東北雨傘旺角騷亂等案抗爭者接連陷獄、立法會勢必通過修改議事規則、一地兩檢方案 &amp;hellip;. 一浪浪的打壓，來得急喘又暴烈，以民間現時的能量，一切似乎難以招架。
不過在低潮中，仍然有一群受到近年政治事件和社交媒體討論「啟蒙」的十幾歲青少年，默默為自己的政治信念耕耘，展現出不尋常的堅定決心。中學生組織「聖母本土關注組」的 Vivian 和 Hazel，是其中兩人。
學校內的關注組本來也不會是什麼大組織，關注組在2016年9月立法會選舉後成立，最初也有多幾個同學參與，但自關注組行動引起校方注意後，部分成員不堪壓力，關注組現在基本上只剩兩個同學 — 讀中五 Vivian 和 中四學生 Hazel — 維持運作。
「其實今次搞這個行動，都是因為她（Hazel）夠熱血，才會搞成的。我本也是想 『唉，會不會沒有人理的？』 我是 &amp;hellip; 很悲觀的。」 Vivian說。她和Hazel 剛又發起了一次在校門外派發傳單的行動，呼籲同學關注香港言論和集會自由被侵蝕。
Hazel 表示同意，「我是經常都很興奮，跟她說，我有個計劃啊！那種。她是比較冷靜的。」
雖然只是派派宣傳單張，但以學校本土關注組名義，尤其是在學校範圍內做宣傳，觸動到學校神經，兩人面對的壓力倒也不少。二人也談及，上個月試過在課堂外時間將單張投進不同班級的同學的抽屜和 locker，其後學校指二人擅自闖入課室，罕有地出動到校長、副校長及訓導主任召見二人。她們在12月學校開放日又發起過另一次行動，在學校門口外連同學生動源及香港民族陣綫擺街站，卻有警員在場，她們質疑是學校事先報警。[1]
Vivian 感覺很「灰」，但不只是因為近來因為宣傳政治被老師和同學批評，而是她覺得不論在學業還是政治上，均有一種強烈的不自由和徒勞感覺。
*　*　*
Vivian的成績一直很不錯，又是學生會主席，別人看來大概是一個模範生的模樣，但她一直有種不清楚為何要循規蹈矩的疑惑，「中四開始，很多功課我都覺得沒有意義。我是不想做，下學期開始，我覺得無意義的功課就不做了，回來再抄，或是 hea 交。」
「我之前都不知道自己灰什麼，但後來是做通識卷的時候有一條題目，叫我們寫支持高鐵的論點，根據試卷提供的資料去寫。我不想支持，我真的不想寫支持，我於是就全寫了不支持，什麼大白象工程，最後我那份卷不及格，但我平時通識科考得不差的。」
「我和老師爭論，就說我覺得寫不支持都可以的，為什麼一定要寫支持。我本來和那個老師都挺 friend 的，但是那次真的在班上跟她嗌交，她好像也哭了，我又哭了。下課後，她找我去聊，問我是不是不開心。我說，我覺得很不公平，為什麼一定要寫支持。她就說，是這樣的啊，題目要求你答支持，你都要回答的啊，老師也沒有辦法。」
「其實我那時候也很幼稚的，她要我寫支持我就寫支持啊。」Vivian 苦笑道。
Vivian 也像不少本來關心政治的青年，受現時政治低氣壓的影響，「2014年雨傘的時候，明明個個都很熱血，其他平常不關心的同學、或市民都會支持，但一完結了 &amp;hellip; 可能他們都覺得無用，或有些人其實本來就是來趁熱鬧的。」
「我那時候覺得，怎麽啦？你明明那時候很支持的，為什麼你之後變了批評其他人的那個呢？變了追求安穩那個呢？」
*　*　*
Vivian 形容，自己出身於一個泛民家庭，她小五的時候已經自發在班上收集同學簽名聲援被囚的中國異見人士劉曉波，小六的時候跟隨全家總動員去參與反國教。直至去年立法會選舉之後，她開始留意梁天琦、梁頌恆等本土派領袖的言論，漸漸發現自己的立場更偏向獨派。她初時亦不敢向父親「出櫃」，後來得老爸一句「你估我不支持獨立嗎？但可以獨立再算吧，你不夠共產黨鬥的了」，Vivian才放心在家裡表達自己支持獨立的立場。
「你知道誰是神駒嗎？我是聽他做節目的，他也有份啟蒙我。我老爸是支持劉小麗的，那時候我都覺得『小麗老師，都挺好的，全民退保』，但神駒是批評劉小麗的，我就受他影響，變得不支持了。」
不過，Vivian 也認為父親有時候分析事情比自己來得全面，縱然二人立場不同，也難以說服對方轉變立場，但二人也不會無法對話，「buy 的話我會直接說 buy，我會說『也是的』，但我會直接說，其實我最關注的是我覺得香港人可以自給自足，但我們一家人都不會記仇，也不想吵鬧，有時候我們會很激烈地討論，但不會爭吵。」
Vivian 憶述，翻看自己小學做過的剪報功課，寫過「作為一個中國人，我覺得非常羞恥」，她感到驚訝，「原來我以前認自己是中國人的。」
「我那時候很白痴，我寫過信，是寄去PRC 的，給胡錦濤、習近平、溫家寶，一大堆人的，我寫什麼：『很憎你！』什麼什麼的。我打算直接投進信箱，信封面就寫著寄去中國的中共政府。我還特意帶手套寫的，怕被人查到我的指模，但最後我沒有把信寄出。我很怕被打壓，被人捉走了。」
*　*　*</description>
    </item>
    
    <item>
      <title>【我地呢班中學生．23】社運青年：年輕人想有得揀</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-23-%E7%A4%BE%E9%81%8B%E9%9D%92%E5%B9%B4-%E5%B9%B4%E8%BC%95%E4%BA%BA%E6%83%B3%E6%9C%89%E5%BE%97%E6%8F%80/</link>
      <pubDate>Thu, 19 Oct 2017 14:41:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-23-%E7%A4%BE%E9%81%8B%E9%9D%92%E5%B9%B4-%E5%B9%B4%E8%BC%95%E4%BA%BA%E6%83%B3%E6%9C%89%E5%BE%97%E6%8F%80/</guid>
      <description>「其實，個政府有冇俾年輕人揀自己想要嘅嘢呢？」
今年十七歲的Edward，還有半年就要考文憑試。去年七月，他選擇了加入香港眾志青年團做義工。
問到為什麼會加入，Edward答得頗輕描淡寫「無喎，其實一路都已經想入。」
「雨傘果時，我喺外國交流，覺得香港發生咁嘅嘢都唔能夠參與 &amp;hellip; 」「一路好想做社會運動，跟住見到攤位，就填咗名做義工。」Edward說，並沒有什麼特別的轉捩點令促使他加入政黨，來得挺理所當然。
2012年，政府建議中小學設立德育及國民教育必修科。中學生組織學民思潮於八月號召反對者佔領公民廣場，超過十萬人響應行動，最終成功逼使政府取消三年課程開展期及擱置課程指引。
今年六月，教育局推出「憲法與《基本法》教材」。眾志批評教材有袒護人大釋法，淡化跨境執法之嫌，擔心洗腦教育藉此捲土重來。不過，這次社會對議題的關注，明顯較五年前少得多。
現在亦有跟進反國教議題的 Edward，擔心「憲法與《基本法》教材」只是一個開始，當缺口被打開後，洗腦陸續有來。
Edward 指，現時的教材的論調一味唱好《基本法》和中國，而非以一個中立持平的角度，鼓勵學生批判思考。Edward 覺得，政府正想藉著唱好兩者，增加下一代的中國身份認同。
Edward直言近年越感難以認同自己是中國人。其中一個主要原因，是期望落差 — 政府越吹噓中國政府的豐功偉績，看見中國黑暗一面時，年輕人越感到失望。
「雖然話係洗腦，但當大家見到教材同現實係爭好遠，只會再重咁打擊人嘅國民身份認同，而唔係去改善囉。」
「例如，通識科《今日中國》都會講，中國改善咗民生，改善咗其他國家嘅基建，但當你發現中共一年打壓咗幾多人嘅聲音，你就覺得，哇，果種失望係好大，講一套做一套，係令人好沮喪。」
Edward指，自己反的是洗腦，不是反對任何人選擇認同中國人身份，「你都要俾學生自己思考下，如果連思考下自己認唔認同自己係中國人都唔得，講依啲嘢嘅人係咪俾人洗咗腦呢？都值得反思。」
問到同時要兼顧學業和政黨事務，會否忙得不可開交？Edward 說:「其實都唔算好忙。」
「通常政黨啲嘢係好急先做，無乜嘢係好早 Plan 定，唔係做政黨嘢嘅時侯就會溫下書。」
Edward 解釋，義工通常一個星期開一兩次會，文件的東西可以分工帶回家做，餘下的時間他就拿來讀書。
「我唔會覺得入唔到大學係個天要冧落嚟嘅事。」Edward 想以後繼續做社會運動，為自己認為正確的事發聲，讀書或能更好裝備他，但他也相信，升學不是唯一的出路。
他直言自己「唔係好鍾意返學嘅人，我每日返學就係等放學。」
「有時我會覺得香港中學生，除咗讀 DSE 之外沒有其他。大家擺晒所有心機喺 DSE 上面，好似係大家唯一嘅目標。」
對於身份，對於前路，年輕人想「有得揀」— 眼前的十七歲少年如是說。
</description>
    </item>
    
    <item>
      <title>【我地呢班中學生．22】由愛國到港獨　中六女生：為了香港獨立，我奮發讀書</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-22-%E7%94%B1%E6%84%9B%E5%9C%8B%E5%88%B0%E6%B8%AF%E7%8D%A8-%E4%B8%AD%E5%85%AD%E5%A5%B3%E7%94%9F-%E7%82%BA%E4%BA%86%E9%A6%99%E6%B8%AF%E7%8D%A8%E7%AB%8B-%E6%88%91%E5%A5%AE%E7%99%BC%E8%AE%80%E6%9B%B8/</link>
      <pubDate>Wed, 18 Oct 2017 16:56:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-22-%E7%94%B1%E6%84%9B%E5%9C%8B%E5%88%B0%E6%B8%AF%E7%8D%A8-%E4%B8%AD%E5%85%AD%E5%A5%B3%E7%94%9F-%E7%82%BA%E4%BA%86%E9%A6%99%E6%B8%AF%E7%8D%A8%E7%AB%8B-%E6%88%91%E5%A5%AE%E7%99%BC%E8%AE%80%E6%9B%B8/</guid>
      <description>Iris（化名）是一個曾經熟讀「毛主席」詩詞的愛國小朋友，現在卻是一個矢志推動港獨、為實踐港獨而奮發讀書、靜待時機的高中生。
她曾是頭頂光環的明星學生，但自從去年在校門外派發「香港獨立」單張，她開始受盡排擠 — 校長在早會不點名批評她，同班同學甚至直接叫她「去死」。
但她關心的不只是自己，而是整個獨派的未來。
「獨派而家已經去到一個谷底，我地無議席、無資源。」
一年前，梁頌恆、游蕙禎當選立法會議員；一年後，「香港獨立」四字要在大學校園出現，也不是易事。對獨派學生領袖鍾翰林來說，一連串的打壓和旁人的冷嘲熱諷確易令人洩氣；但對今年就讀中六的 Iris 而言，她似乎對前路看得更清晰，更確定自己的角色。
「我認同佢（鍾翰林）的無力感，但我唔想就咁算囉！我好憎人地同我講算囉！」
Iris 正準備應考文憑試，但她拼盡全力讀書，完全不是為了滿足父母期望或是考入什麼「神科」之類。
「要盡自己能力讀書，然後入大學，未來在不同崗位 … 甚至可能入政府，去為獨派攞資源。」
*　*　*
「嗰陣時深深覺得自己係一個中國人」
面對「港獨」，黨國輿論機器不斷運作。北京、特區政府、親中份子紛紛說年輕人被煽惑誤入歧途，應多讀中國歷史，多回國了解國情，感受一下祖國的美好河山 …
「那些人話我們（獨派）只係睇到港獨呢一面，我可以好大聲摑佢一巴，我有接觸過好多呢啲嘢！」
Iris 在中國大陸出生，幼稚園時已來港讀書；但小學時，父親迫她回大陸讀書。回想那段日子，她直言曾深深感受到自己是中國人。
「嗰陣返學，我記得佢地啲書好多都係毛主席 … 毛澤東的詩，嗰時仲覺得佢幾有文采 … 」Iris 的思緒回帶到那個時空，很自然順口說了「毛主席」三個字。她馬上改過來，笑了一笑，反了一個白眼，繼續說下去：「而家睇返覺得好戇鳩，佢啲詩寫得好差囉。」
有些獨派中人總覺得過去「擁共」是黑歷史，但 Iris 對她的過去毫不掩飾，更一路向我們細訴她在政治光譜兩極之間逆轉的心路歷程。
所思並非所寫　但求取得高分
「我讀中史就係見到佢好多所講大中華觀，覺得好想嘔！」
科，是 Iris 自己揀的。揀科以前，她已認清這些科目的「本質」。Iris 就讀的中學中史獨立成科，由中一起必修，那時 Iris 雖然未熟悉「民主」、「港獨」等概念，但日子愈久，她愈感受到中國歷史背後的「大一統觀念」。
Iris 利用了初、高中中史課程均會涵蓋，距今約 3000 年的「西周封建」為例，教科書上寫到西周封建的影響是「令中華民族壯大」。
「果時撚有中華民族咩！咪玩我啦！」
我們翻查不同出版社的中學中史教科書，在不同朝代影響的部份，幾乎都有「擴大華夏族民族內涵、促成中華民族發展」等論點。
中史以外，Iris 中文科的成績亦不俗。她引述老師課堂上所提及的中文科評分潛規則，答案最後一定要連結到家國情懷，才可取得5* [註1] 以上佳績。Iris 難以理解這些「潛規則」的設計，但由於努力「符合」標準答案要求，故常取得高分。
「我照寫，就好高分，但好討厭我寫出來的東西。」Iris 又反了反白眼，雙手張開掌心朝上的 WFC 手勢 [註2]。
我們問到Iris 答卷時有沒有內心掙扎，想不到她卻豁然開朗。
「唔會，因為我知道嗰啲（課文內容）是假的嘛，係因為呢個教育（制度）令我要寫呢啲（答案）出嚟。我要高分之嘛，我最後目標就係讀大學。」
派港獨單張　光環一瞬煙滅
Iris 是運動健將，不僅是校隊成員，更曾多次代表過香港參加比賽。在學校老師和同學眼中，Iris 都是文武雙全的學生。不過，2016 年 9 月初，一張沒有派出的傳單，卻令她的光環一瞬煙滅，「眾叛親離」。</description>
    </item>
    
    <item>
      <title>【我地呢班中學生．21】話劇女生：多謝欺凌我的人，令我找到清晰目標</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-21-%E8%A9%B1%E5%8A%87%E5%A5%B3%E7%94%9F-%E5%A4%9A%E8%AC%9D%E6%AC%BA%E5%87%8C%E6%88%91%E7%9A%84%E4%BA%BA-%E4%BB%A4%E6%88%91%E6%89%BE%E5%88%B0%E6%B8%85%E6%99%B0%E7%9B%AE%E6%A8%99/</link>
      <pubDate>Fri, 13 Oct 2017 13:11:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-21-%E8%A9%B1%E5%8A%87%E5%A5%B3%E7%94%9F-%E5%A4%9A%E8%AC%9D%E6%AC%BA%E5%87%8C%E6%88%91%E7%9A%84%E4%BA%BA-%E4%BB%A4%E6%88%91%E6%89%BE%E5%88%B0%E6%B8%85%E6%99%B0%E7%9B%AE%E6%A8%99/</guid>
      <description>17歲女生Charis笑起來很爽朗，是一位性格開朗的中學生。她將大部分時間用來排戲、演劇，夢想是成為一位舞台劇導演。
你或許無法想像，在笑容背後，她曾是校園欺凌的受害者，是同學排斥的目標，更一度因此患上抑鬱症。
欺凌令她受傷，卻同時令她更堅強、善良、富同理心。如今她反而感激當日的欺凌者，變相推動她走上創作之路。
「如果沒有被欺凌，就沒有現在的我，就不會做到我現在想做的事，也不會找到比他們更清晰的目標。」Charis自豪道。
曾患抑鬱症　每日床上、廁所煲劇
數年前，Charis在一間觀塘中學讀書。中二那年，班上地位較高的「大家姐」要求同學與Charis斷絕來往，從此她班上受盡排斥，每日帶著驚惶心情上學：「好驚他們的眼神，總是覺得他們一望著我，就是在說我」。
她曾試過向老師求助，欺凌的問題卻一直沒有改善：「當時媽媽覺得老師可以幫助我，於是向老師講。但其實講完也沒有用，同學都沒有改變過。」
她甚至患上抑鬱症，卻因為不願向別人訴心事而拒絕求醫。每日的生活範圍僅限床上及廁所，煲劇成為唯一的活動。她又稱當年「心理影響生理」，腸胃經常出現問題而要入院。
中三開始，Charis選擇逃學，每日早上待父母出門後，就偷偷溜回家中。逃學逃得太過離譜，就連教育局都打電話來關注。
「沒有被欺凌，就沒有現在的我」
「經過之前的經歷，我有一點 … 不能說是自閉 … 但是在溝通方面有點差。有甚麼事都會自己吞下去，不會和人講。」自言幾不善言辭的Charis，希望透過戲劇表達所思所想。
中四那年，Charis轉校來到在兆基創意書院，情緒病亦漸見好轉。她加入了兆基的「自主學習班」，無須考中學文憑，令她可以更專注做好戲劇創作。將來她希望到台灣、英國讀戲劇，最終目標是成為一名導演。
家人當然擔心藝術能否維持生計，Charis卻一於少理，只想活在當下做想做的事。每星期向父母取三百元的零用錢，三分之二都用在交通費上，經常為排劇走遍火炭、大埔。有時手緊，甚至連飯也不吃。
如今回想，她反而感激當年的欺凌自己的人，推動她走上創作之路：「其實很感激當時有這件事。如果沒有被欺凌，就沒有現在的我，就不會做到我現在想做的事，找不到比他們更清晰的目標。」
「可以說是多謝他們，但當然我也很討厭他們。」Charis大笑道。
被欺凌的經歷，亦令她更有同理心。遇到身邊有人被排斥，她會選擇上前關心，「我寧願被欺凌，也不要欺凌別人。我經歷過這些，不想有人做第二個我」。
「己所不欲勿施於人，好多事可以玩、可以做，但這種事真的不要做。」
</description>
    </item>
    
    <item>
      <title>【我地呢班中學生．20】與母相依為命　16歲女生：我沒一個真心朋友</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-20-%E8%88%87%E6%AF%8D%E7%9B%B8%E4%BE%9D%E7%82%BA%E5%91%BD-16%E6%AD%B2%E5%A5%B3%E7%94%9F-%E6%88%91%E6%B2%92%E4%B8%80%E5%80%8B%E7%9C%9F%E5%BF%83%E6%9C%8B%E5%8F%8B/</link>
      <pubDate>Tue, 10 Oct 2017 13:44:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-20-%E8%88%87%E6%AF%8D%E7%9B%B8%E4%BE%9D%E7%82%BA%E5%91%BD-16%E6%AD%B2%E5%A5%B3%E7%94%9F-%E6%88%91%E6%B2%92%E4%B8%80%E5%80%8B%E7%9C%9F%E5%BF%83%E6%9C%8B%E5%8F%8B/</guid>
      <description>「我覺得我而家無一個好真心嘅朋友，而家嘅朋友係咪就可以長久咁做到朋友呢？我自己覺得唔可以。」16 歲女孩樂怡說。
求學階段，是不少人社交圈子最活躍的時期。沒太多利益瓜葛，也沒太多感情牽絆，人與人的關係可以好純粹，也可以很長久。學生時代的朋友，大有可能陪伴一生。然而，她未敢同意。
樂怡成績不過不失，就讀地區名校，也是校內活躍分子。她參與合唱團，也是香港紅十字青少年（Red Cross）的成員；高中更成為「輔導組」的領袖生，協助師弟師妹融入中學生活。活動排得滿滿，她沉浸於群體生活之中，卻無一個每事分享的朋友。
電影也好，現實生活也好，樂怡憧憬「姐妹淘」的狀態。幾個女生出雙入對，行街食飯睇戲，總是黏在一起。小學時，她也曾經有過這般密友關係，但後來對方到外國升學，即使每年回港都會相約見面，話題已再無推進，「來來去去都講返幾年前，大家一齊做過啲咩」，讓她懷疑二人的友誼，「我哋真係咁 friend 嗎？」
「有時，我會好羨慕，成班女仔好開心，四圍去，但始終感覺唔到嗰個 feel。」樂怡解釋，那個 feel 是一種讓人坦然做自己的舒心。她身邊不乏朋友，卻認為「真正可以令到我好舒服咁相處，或者好 deep 咁講野嘅人，唔多，一兩個吧？」停頓一下，她續說：「但我哋係咪就可以長久咁做到朋友呢？我自己覺得唔可以」。
到底是甚麼一回事，讓這名 16 歲女生覺得身邊沒一個真心友？友誼也不能長久？
故事，由小二說起。
「小二嗰年，爹哋媽咪離咗婚。」
樂怡原本成長於四口之家：爸爸開廠，中港兩邊跑；媽媽則長居香港，是全職家庭主婦。上有一個哥哥，她是家中的孻女。小二那年，爸爸有外遇，決定分手。父母離婚後，兄妹也被迫分居，她跟著母親一起生活。事隔快將十年，她仍然清晰記住父親當日離開屋企丟下的一句話：
「呢個世界無話邊個需要邊個」。
「我當時好嬲，覺得佢點解可以講出句咁嘅嘢，但後來好似變成我嘅座右銘，令我都有啲驚。」
樂怡坦言，父母離異令她的價值觀有所扭曲，尤其父親的外遇，讓她覺得「對任何人嘅關係都唔駛咁認真」。她可以好容易跟其他人好好相處，也可以過得好開心，但始終走不進好認真好深入的程度。
朋友關係如是，男女關係亦如是。去年，樂怡曾與一個男同學關係好好，但最終還是拒絕了對方，「其實我都覺得自己好衰，唔應該去到咁深入，突然間話唔得，好似傷害佢咁」。
陪著母親走過離婚後的日子，樂怡曾目睹媽媽曾經「係咁喊，個樣好憔悴，成個人瘦曬」的情況，後來媽媽才可收拾心情，重新投入職場。母親的經歷，她得出做女性需要獨立的結論，「我驚有一日，我都會好似我媽咪咁。驚我過份依賴一個人，到佢唔喺我身邊嘅時做，咁我點算呢？一定崩潰。」
與母親相依為伴，樂怡不但關注媽媽的身心狀態，也事事與媽媽分享，母女關係極好。二人之間，唯一不能觸及的是就業前途。她希望大學讀設計，畢業後做公關公司；甚至已經計劃如果考不上大學，則考慮報讀婚禮管理學院的課程，多用一點時間，同樣取得學位資格。
「當我同媽咪講嘅時候，佢話我三心兩意，即刻同我嗌交。其實我只係擔心我未必入到，搵定後路，但家長唔會明。」
除此以外，母女無所不談，樂怡也大抵滿意目前生活。近日，她無意間發覺媽媽手腳開始有了皺紋，讓她確切地感覺到母親漸漸變老，說：「我覺得我媽咪為咗我付出咗好多。雖然我唔係成日幫佢洗碗，又駁嘴，但我個心係好想報答佢。人生太短，我想好好珍惜同佢一齊嘅時間。」
</description>
    </item>
    
    <item>
      <title>【我地呢班中學生．19】夾 band 少年：政府打壓工廈　個人社會前路未明</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-19-%E5%A4%BE-band-%E5%B0%91%E5%B9%B4-%E6%94%BF%E5%BA%9C%E6%89%93%E5%A3%93%E5%B7%A5%E5%BB%88-%E5%80%8B%E4%BA%BA%E7%A4%BE%E6%9C%83%E5%89%8D%E8%B7%AF%E6%9C%AA%E6%98%8E/</link>
      <pubDate>Mon, 09 Oct 2017 15:37:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-19-%E5%A4%BE-band-%E5%B0%91%E5%B9%B4-%E6%94%BF%E5%BA%9C%E6%89%93%E5%A3%93%E5%B7%A5%E5%BB%88-%E5%80%8B%E4%BA%BA%E7%A4%BE%E6%9C%83%E5%89%8D%E8%B7%AF%E6%9C%AA%E6%98%8E/</guid>
      <description>「條路好唔清楚。究竟我考完 DSE 之後會點，亦都唔係好知，到時呢個社會會係點。」夾 band 少年梓霖說。
今年 19 歲的梓霖，喜歡聽歌，喜歡音樂。讀書成績一般，主流學校升讀到中五之後，毅然轉到兆基創意書院，由中四重新讀起。他解釋，轉校的決定並非要避開公開考試，「我避開嘅係教育方法」。他認為主流學校「好多想知嘅嘢，問唔到」，放學後老師都「匿埋係教員室」，「好似好多嘢都未識，就話讀完書，唔知做咩，唔知前路係點」。
一年多前，梓霖獲創意書院取錄，便提早退學，兼職儲錢，並開始彈結他。今年暑假，他更與同學加入師兄的樂團，專攻日系搖滾。他坦言，在香港玩音樂一點也不容易，「衰啲講，係人嘅質素嘅問題」。在他眼中的香港觀眾，大多不願嘗試聽不同元素的音樂，導致香港樂壇風格單一。
梓霖的樂團接下校園表演之餘，也會將音樂放上 YouTube，與世界各地的聽眾分享。他感嘆，不少本地樂團在港無人識，卻可在外國成名。以「tfvsjs」為例，樂團登上日本夏日音樂季（Summer Sonic）的舞台，但「你而家隨街問個後生仔嘅都可能無人識，問：吓？咩嚟㗎？」
組團作樂之後，成名走紅之前，梓霖更憂慮的是活化工廈政策。他們樂團租用工廈單位練歌，政府雖然未至於臨門巡查，但近月自 Hidden Agenda 「放蛇」事件之後，風聲極緊，讓他不禁擔心起來。他認為，香港的小型樂團不少，但缺乏演出空間。音樂人雖然可以走上街頭演唱，但觀眾大多只是「咁啱經過」；對比 livehouse 聚集樂迷的情況，兩者根本上面對不同群眾，無法互相取代，「最近 Wally 都被人趕。出面街頭已經被人霸佔咗，我哋已經返番去工廈，但都無得玩。」
「而家搞緊 Hidden Agenda，過多四五年，會唔會全香港嘅工廈 band 房都無咗呢？」梓霖今年中五，計劃報讀設計相關的課程，業餘繼續夾 band 玩音樂，「如果我之後做設計，唔喺大公司做，都要喺工廈租地方。如果政府全面打壓工廈，其實我係乜都做唔到，係無地方可以俾我做」。
</description>
    </item>
    
    <item>
      <title>【我地呢班中學生．18】讀足九年的男生：我是教育制度的白老鼠</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-18-%E8%AE%80%E8%B6%B3%E4%B9%9D%E5%B9%B4%E7%9A%84%E7%94%B7%E7%94%9F-%E6%88%91%E6%98%AF%E6%95%99%E8%82%B2%E5%88%B6%E5%BA%A6%E7%9A%84%E7%99%BD%E8%80%81%E9%BC%A0/</link>
      <pubDate>Fri, 06 Oct 2017 12:52:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-18-%E8%AE%80%E8%B6%B3%E4%B9%9D%E5%B9%B4%E7%9A%84%E7%94%B7%E7%94%9F-%E6%88%91%E6%98%AF%E6%95%99%E8%82%B2%E5%88%B6%E5%BA%A6%E7%9A%84%E7%99%BD%E8%80%81%E9%BC%A0/</guid>
      <description>「中學生涯係地獄，對我嚟講係一個輪迴。以為可能甩難，但無啦啦，捲吓捲吓，又捲返入個漩渦裡面，游極都游唔出去。」Felix 說。
今年廿歲，中四、中五各留級一次，來到今年，Felix 終於升上中六，進入直路考 DSE。回望九年中學生涯，讓他不禁興嘆，道：「我係嗰堆白老鼠」。
Felix 初中考入一間 band two 中學。該校收生成績不俗，有條件開辦以英文為教學語言的「英文班」，而他也是班上一員，惟高中只設「中文班」，教學語言大轉向。他以世界歷史科為例，「譯名都唔同，都唔知自己寫乜」。他認為自己猶如教育制度的犧牲品，「點解一間學校決定要升 band one，要搵班學生咁樣玩？」
高中選科時，Felix 再遭挫折。四科必修以外，他填寫了「物理 + 化學」及「中史 + 世史」兩組選項，卻最終變成「物理 + 世史」的組合，「佢同我打散咗，咁我大學可以讀咩呀？」對比昔日「文理分科」的制度，他甚至認為比今日的選科不設限更佳，「分開文科理科可能唔係壞事，佢始終係專喺一個方面。但而家要文理都得，有幾多個可以做到？」
選科不如意，Felix 中四期末，隨即因成績太差，而被要求留級重讀。校方更要他重新填寫「選科表」，並只容許他在「視覺藝術」和「中國文學」之間，揀一科選修。自稱中文成績「差到核爆」的他，無可奈何地改修視覺藝術。
「你要班學生揀啲唔鍾意讀嘅嘢做乜啫？衰啲講句，讀到嗰堆人咪又係高分低能，只係識得讀書讀書讀書。」Felix 認為，現行中學制度猶如「政府工的訓練班」，學生只懂得跟著制度走，讓他覺得「好無意思」。
那何不跳出主流教育制度？
Felix 坦言是經濟考慮。他高中開始兼職，課餘時間拍片攝影。大部分日常開支，都是他自己賺回來的，「有邊個中學生，唔想走去（頹）廢？咩都唔洗做，有得食有得住有得玩，我都想！但無計。」另一方面，他認為職場普遍期望員工擁有大學學歷，「即使出到嚟拍片影相，人哋有 degree，人工隨時係高你一倍」。
決心從事影視工作的 Felix 相信，這條路要走下去，始終需要一個學位，需要大學的理論訓練。「睇返轉頭，好多嘢都好可悲，對呢個制度好不滿。」Felix 停頓一下。他雖然不喜歡公開試，不同意教育制度，但為了考進大學，他願意妥協多一陣，說：「我服從呢個制度，係為咗我之後想做嘅事」。
</description>
    </item>
    
    <item>
      <title>【我地呢班中學生．17】吃貨女生：教育局長對唔住，我無做好生涯規劃</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-17-%E5%90%83%E8%B2%A8%E5%A5%B3%E7%94%9F-%E6%95%99%E8%82%B2%E5%B1%80%E9%95%B7%E5%B0%8D%E5%94%94%E4%BD%8F-%E6%88%91%E7%84%A1%E5%81%9A%E5%A5%BD%E7%94%9F%E6%B6%AF%E8%A6%8F%E5%8A%83/</link>
      <pubDate>Wed, 04 Oct 2017 13:29:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-17-%E5%90%83%E8%B2%A8%E5%A5%B3%E7%94%9F-%E6%95%99%E8%82%B2%E5%B1%80%E9%95%B7%E5%B0%8D%E5%94%94%E4%BD%8F-%E6%88%91%E7%84%A1%E5%81%9A%E5%A5%BD%E7%94%9F%E6%B6%AF%E8%A6%8F%E5%8A%83/</guid>
      <description>「返學為乜？我返學就係為咗放學、瞓覺、食嘢。」
今年中五的Scarlett，仔細地向記者解釋她上課天的日常：「我平時返學就搭校車，搭車時間就可以瞓。返到學校，就抄未做完嘅功課，抄唔完就上堂繼續抄，抄完又瞓。」
抄功課，欠功課，上課睡覺，深夜卻用來上網睇youtube的Scarlett，形容自己在傳統名校的「精英班」內，是一個異類。
Scarlett自己主動提起，去年班主任曾告訴她，有老師投訴她經常在課堂上睡覺。「我喺度諗係邊個投訴我，但我堂堂都有瞓，真係唔知道係邊個。」惹來身邊同學大笑：「你仲咁自豪！完全無恥！」
今年升讀中五，和不少同學一樣，Scarlett開始報讀補習班，準備公開試。Scarlett本來並不是很想去補習，因為她覺得，自己連平常上課都不專心，怎能在補習班中聚精會神地聽講？「但後來知道補習有past paper，同埋有雞精notes，咁我就可以溫少啲，所以就去咗補Bio。」
Scarlett不知道自己為何要讀書。小時候讀書，是因為法例規定一定要上學。到現在則覺得「我自己讀咗咁耐書啦，如果我唔讀落去，咁我之前讀咁多嚟做咩？好似嘥咗咁。」「唔知讀嚟做乜，但一定要讀落去。」
當不少建制派，甚至法庭，認為年輕人受到「有識之士」荼毒，做出激烈反抗行動，鼓吹港獨，或許這並不是大部分年輕人的狀態。
Scarlett 覺得香港人爭取民主，甚至爭取獨立，都沒有太大意義，「你見到有咁多運動，個政府根本都無變過。或者其實政府想變，但係中國唔俾，都無用。」
眼見現時有年輕人為爭取社會改變而身陷牢獄，Scarlett覺得並不值得，「我覺得你搞運動還搞運動，但你以前咁辛苦讀書，宜家坐監，阿爸阿媽第時點算？」
對於香港，Scarlett沒有什麼特別的看法。她覺得香港尚算正正常常，沒有什麼天災人禍。
儘管Scarlett不停強調自己頹、廢、懶，只希望以後可以「乜都唔洗做」、「係咁食」都可以「賺大錢」，但她又是否真的完全沒有自己想做的事情？
本身家裡養了兩隻狗的Scarlett，非常喜歡動物，「其實我都想做獸醫」。Scarlett也喜歡畫畫，也喜歡美食，不過，她怕讀美術沒有錢途，怕做食評家吃太多會長胖。
當人人話年輕人應該認清自己目標，對前途一片迷茫的Scarlett想對教育局局長說一句：「對唔住，我無做好生涯規劃。」
不過，思考片刻，Scarlett緩緩道：「不過，有時候我哋想規劃，社會都唔俾你咁樣規劃。」
</description>
    </item>
    
    <item>
      <title>【我地呢班中學生．16】告別 DSE　中五少女：世界好大，我想睇多啲</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-16-%E5%91%8A%E5%88%A5-dse-%E4%B8%AD%E4%BA%94%E5%B0%91%E5%A5%B3-%E4%B8%96%E7%95%8C%E5%A5%BD%E5%A4%A7-%E6%88%91%E6%83%B3%E7%9D%87%E5%A4%9A%E5%95%B2/</link>
      <pubDate>Tue, 03 Oct 2017 16:49:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-16-%E5%91%8A%E5%88%A5-dse-%E4%B8%AD%E4%BA%94%E5%B0%91%E5%A5%B3-%E4%B8%96%E7%95%8C%E5%A5%BD%E5%A4%A7-%E6%88%91%E6%83%B3%E7%9D%87%E5%A4%9A%E5%95%B2/</guid>
      <description>「傳統學校嘅目標就係 DSE。生涯規劃，其實就係你要攞幾多分、讀咩、做咩，唔會有其他空間和資源，俾你接觸到其他嘢。」18 歲的譚仔臉上掛著笑容，難以想像她曾經是打機度日的孩子。
在父母採取放任政策之下，譚仔小學階段已經開始沉迷打機，甚至整個暑假可以足不出戶，不分晝夜地投入遊戲的世界。「好多年輕人都係咁，無目標，唔知做咩，但打機會搵到目標，陶醉喺嗰種成就感入面。」她又以「League of Legends」為例，玩家可以選擇裝備、職業、角色等等，「遊戲中，你有得選擇，好容易就選擇到，唔似呢個社會好似有得俾你揀，但其實無得揀」。
初中入讀 Band 3 學校的譚仔坦言，同儕大多不是讀書材料，但仍然花上巨額補習，「大家覺得教育制度無問題。我讀唔到書，一定係我自己問題，係我唔夠努力」。眼見同學為求考好公開試，用盡辦法晉身高等教育的門檻，她感嘆是社會氣氛使然，「呢個社會就係要你讀大學，讀唔到大學，講咩做其他嘢丫？你講一句讀緊 IVE，嗰個人望你嘅眼神都唔同啦」。
「我舊時都會覺得自己無得選擇，懵盛盛咁，諗住都係考 DSE。但其實我哋只係無資源去選擇，唔知道有選擇嘅機會。」人到中三，譚仔選擇轉校，來到兆基創意書院升讀中四。受學校自由作風影響，她中五轉到「自主學習班」，正式告別公開試。校園民主牆的時政討論，更啟發她對社會參與的興趣。
經由老師介紹推薦，譚仔去年起參與草根媒體實習，以「同行者」的身份跟進市區重建的個案；她又曾到緬甸義教，認識到來自不同背景的學生；九月尾，她又隨著學校到韓國首爾的另類學校「Haja 中心」交流。人在韓國，礙於語言限制，她無法與當地學生順利溝通，嘆道：「真係要學好英文呀！始終隔咗一層，永遠都唔會知道更多，唔想被語言規限咗」。
譚仔計劃中六畢業後到海外升學，目標鎖定為美國的「Minerva Schools at KGI」。安排學生每個學期在不同城市上課、實習，是該校的特色，也是最吸引譚仔之處，她說：
「我好鍾意環遊世界！儘管我好鍾意一個地方，我都唔想 hold 喺一個地方好耐。世界好大，我想睇多啲。」
</description>
    </item>
    
    <item>
      <title>【我地呢班中學生．15】立志從政　15歲少年：我同方國珊係良好合作關係！</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-15-%E7%AB%8B%E5%BF%97%E5%BE%9E%E6%94%BF-15%E6%AD%B2%E5%B0%91%E5%B9%B4-%E6%88%91%E5%90%8C%E6%96%B9%E5%9C%8B%E7%8F%8A%E4%BF%82%E8%89%AF%E5%A5%BD%E5%90%88%E4%BD%9C%E9%97%9C%E4%BF%82/</link>
      <pubDate>Fri, 29 Sep 2017 19:59:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-15-%E7%AB%8B%E5%BF%97%E5%BE%9E%E6%94%BF-15%E6%AD%B2%E5%B0%91%E5%B9%B4-%E6%88%91%E5%90%8C%E6%96%B9%E5%9C%8B%E7%8F%8A%E4%BF%82%E8%89%AF%E5%A5%BD%E5%90%88%E4%BD%9C%E9%97%9C%E4%BF%82/</guid>
      <description>「唔好意思，我剛剛擺完街站，一陣間又約左個街坊傾嘢。我地都可以傾一陣嘅。」
15歲的煒龍，擁有一個自己的Facebook專頁，內有不少「擺街站」、落區視察的「打卡」貼文。談起社區議題，或表達一些政策主張，煒龍用的主語，總是「我哋」。穿上休閒裇衫，用上政客般的說話口吻，15歲的清澀臉龐，好像錯置了在他身上。
「例如健明邨正覺中學隔離，有些（樹）在十號風球之後冧晒，如果淨係靠區議員就死得。所以我哋就覺得，不如我哋自發出嚟從政，嘗試改變我哋個社區。」
 黃煒龍 Facebook專頁圖片
 反國民教育、雨傘運動，多是這代年青人的政治啟蒙。雨傘運動過後，有不少｢傘兵」轉入社區深耕細作。煒龍亦有參與這些社會運動；根據煒龍的說法，他甚至遠早於｢傘兵」投入地區工作。
「一開始做區，當然辛苦啦；但當佢地有嘢搵返你的時候，你會覺得當初的付出係值得。」說這句話的時候，煒龍有點眉飛色舞。
煒龍家住將軍澳屋邨，他稱還在唸小學四、五年級時，已開始關心將軍澳堆填區問題，自此投入了社區參與。他說，現在一個星期會有兩日擺街站，聆聽街坊的需要，幫街坊謀福祉。不過，煒龍亦有分配時間讀書，希望能考入大學。「如果你無張沙紙，咁你出嚟社會係比較 … 難做啲 … 做社區的時候，我哋要得到市民的支持和認同，咁張沙紙係好重要。」
訪問當晚，就是有個街坊約了他，希望他幫忙尋找律師，提供法律意見。
一個十五歲的中學生，何德何能幫街坊謀福祉，還可以｢代為尋找律師」？
雖然嘴裡說「淨係靠區議員就死得」，但煒龍擺街站、派傳單時，很多時都穿著印有西貢區議員方國珊名字的背心。煒龍帶點尷尬地承認，他的街站是用專業動力區議員方國珊、陳繼偉的名義｢開檔」的。
（記者曾向方國珊查詢，對方回應稱煒龍不是專業動力成員，並希望他專注學業。詳細回應見文末。）
 黃煒龍 Facebook專頁圖片
 我們問他跟方國珊有何關係，他毫不猶豫吐出了一句 —
｢我哋係一個良好合作關係。」
當我們問到煒龍的政見時，他壓低聲線，雙目四處張望，像怕被街坊認出來似的。
煒龍反對國教，支持雨傘運動。2014年，煒龍仍不過是中一生。他沒有到金鐘罷課，而是在學校罷課。佔領開初時，煒龍曾在佔領區留守三晚。但礙於學業，最後只得「精神上繼續支持」。
提到雨傘運動，煒龍直言「中學生其實都值得去紀念或留意」。三年過去，煒龍亦已升上高中。他有跟校內低年級同學提起傘運，但同學卻不大關心，甚至反問他為何提出此事。
眼看近日社會狀況，煒龍以「頹」來形容自己的感覺。
「其實見到 7 月到 8 月好多嘢發生，即係多嘢到 … 你覺得，大佬，你想迫到香港人點阿？」
煒龍的政見，好像與被視為中間親建制的方國珊有點出入，煒龍馬上解畫：「明白嘅，明白嘅。呢樣嘢我哋都有檢討過，即係我哋個 concept 俾居民唔夠清晰，我哋係堅獨立嘅。」
這 15 歲男生始終有他的一套說法。
我們問煒龍有沒有想過從政，他不假思索地道：「咁當然有啦！」那如何踏上從政之路？他避開了我們的目光，又壓低了聲線，含含糊糊地說：「咁而家都係讀咗書先啦… 等入了大學…呢樣…之後再諗囉。」
談到十年後會否參選區議會甚至立法會，煒龍又羞澀地搔頭笑說，「咁呢個要睇當其時情況決定，唔排除，可能啦…」
*　*　*
訪問中途，煒龍的電話突然響起：「你好 … 你係咪到咗？好的好的，唔該你唔該你，你等我兩分鐘啦，唔該你，唔該你。」原來是相約他的街坊已到。
臨走前，我們再問煒龍，如何形容自己服務社區？他堅定地拋下一句 —
「開心！服務社區係開心！」
話音甫落，他一溜煙似的，趕著去「接見街坊」。
*　*　*</description>
    </item>
    
    <item>
      <title>【我地呢班中學生．14】追夢少年：感嘆社會撕裂　懷念獅子山精神</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-14-%E8%BF%BD%E5%A4%A2%E5%B0%91%E5%B9%B4-%E6%84%9F%E5%98%86%E7%A4%BE%E6%9C%83%E6%92%95%E8%A3%82-%E6%87%B7%E5%BF%B5%E7%8D%85%E5%AD%90%E5%B1%B1%E7%B2%BE%E7%A5%9E/</link>
      <pubDate>Fri, 29 Sep 2017 14:44:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-14-%E8%BF%BD%E5%A4%A2%E5%B0%91%E5%B9%B4-%E6%84%9F%E5%98%86%E7%A4%BE%E6%9C%83%E6%92%95%E8%A3%82-%E6%87%B7%E5%BF%B5%E7%8D%85%E5%AD%90%E5%B1%B1%E7%B2%BE%E7%A5%9E/</guid>
      <description>「香港人嗰種獅子山精神，守望相助，而家變咗係藍黃兩邊撕裂對罵。」今年升讀中六的 Alan 說。
祖籍廣東的 Alan，2004 年隨家人第一次來香港旅遊。首次來港的父母，不知道怎樣使用八達通，但車站裡的人都主動協助，讓他留下深刻的印象 — 樂於助人的香港人。
數年後，Alan 再隨家人移居香港。抵港之初，他就讀的中小學都有不少新來港人士，「嗰時嚟到香港，中港矛盾未係咁激烈嘅，所以唔會有咩歧視問題」。學好廣東話，成為他融入新環境的方法，「講廣東話流利啲，大家就唔發覺你嘅身份」。
不經不覺，Alan 定居此地已逾七年，並已取得永久居民身份。以新移民過來人的身份看中港關係，他坦言：「轉變咗，轉變太大喇。」
近日，Alan 曾目睹巴士司機責罵不懂使用八達通的大陸乘客，對比當年自己初來港的經歷，不禁感嘆，「唔知係咩原因令到一啲香港人原本有嘅嘢無咗。因為一啲中港矛盾，令到香港人變得主觀咗，甚至歧視。」他感嘆近年中港關係惡化，削弱了香港人原有的互助精神。
自小喜歡電影的 Alan，不時會看許冠傑的電影，當中描繪 1970 至 1980 年代的香港，讓他最是嚮往，「香港人嗰種獅子山精神，守望相助，而家變咗係藍黃兩邊撕裂對罵。政府話修補社會撕裂，都好似無修補到。」他認為，2014 年佔領行動之後的香港，新聞幾乎全部都政治相關，「樣樣嘢都關政治。一次 OK 啦，日日都講，好煩㗎嘛。」
Alan 雖然不滿政府修補撕裂不力，但其拍片題材沒有控訴任何對象，「唔會點表達啦，都係同身邊朋友傾吓就算㗎喇，解決唔到問題都無辦法」。中三起，他立志從事影像工作，計劃兩三年內完成十條短片，作為大學面試的作品集。他先後加入攝影組，開始接觸攝影器材；再參與「校園電視台」，Alan 製作各種視像教室，邀請同學分享讀書心得。
今年中六，Alan 的作品數量早已超過預期。他還不時參與校外短片比賽，甚至得到拍攝工作，賺取經驗和外快。他坦言，擔心「做啲太過張揚嘅事，接 job 可能受影響，會得失客人」，甚至憂慮創作涉及政治，可能招致牢獄之災。
過去的暑假，Alan 參加青協的活動，認識到社會企業的概念，讓他的夢想有所修定。他希望開設攝影相關的社企，傳授攝影技術，說：「我想搵錢之餘都幫吓人」。
</description>
    </item>
    
    <item>
      <title>【我地呢班中學生．13】曾經熱血的青年：雨傘運動的影響不是啟蒙，而是絕望…</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-13-%E6%9B%BE%E7%B6%93%E7%86%B1%E8%A1%80%E7%9A%84%E9%9D%92%E5%B9%B4-%E9%9B%A8%E5%82%98%E9%81%8B%E5%8B%95%E7%9A%84%E5%BD%B1%E9%9F%BF%E4%B8%8D%E6%98%AF%E5%95%9F%E8%92%99-%E8%80%8C%E6%98%AF%E7%B5%95%E6%9C%9B/</link>
      <pubDate>Thu, 28 Sep 2017 16:31:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-13-%E6%9B%BE%E7%B6%93%E7%86%B1%E8%A1%80%E7%9A%84%E9%9D%92%E5%B9%B4-%E9%9B%A8%E5%82%98%E9%81%8B%E5%8B%95%E7%9A%84%E5%BD%B1%E9%9F%BF%E4%B8%8D%E6%98%AF%E5%95%9F%E8%92%99-%E8%80%8C%E6%98%AF%E7%B5%95%E6%9C%9B/</guid>
      <description>三年前今日，雨傘運動正式爆發。翻開這些年那些紀念特輯、事後回顧，不少參加者，特別是上了年紀的人都愛說，經過 87 枚催淚彈洗禮、79 天佔領歲月，這場運動最終即使沒帶來政制上的實質成果，已能使人心覺醒，啟蒙一整代人。戴耀廷早前接受《立場》專訪時便形容，經過傘運，「大家渴求民主的質量係高咗。」
傘運真的為一代人帶來政治啟蒙嗎？中五生 Andrew 的故事，卻是一個反例。
就讀於一間地區名校的 Andrew 一向關心政治。他試過跟幾個朋友一同去七一遊行；傘運期間，家住屯門的他會長途跋涉到金鐘，只為與佔領者並肩作戰。「我都好想有一個真普選，當你想的時候，都要付出嘛。無理由有人爭取緊，你想要，但唔做嘢。所以我覺得自己都要出一分力。」
當年他不過是個中二學生，卻對社會有一顆熱心。
近年 Andrew 仍然關心社會，可是形式、態度都改變了。「睇囉，都會睇新聞，留意時事，就係咁。」這兩年，他已經再沒有走上街頭，參與遊行。「再無乜實際行動。」他直認不諱。
他的轉變，完全源於雨傘運動的「失敗」。
「原來咁多人上街都係改變唔到，咁你好難唔覺得失望…用其他方法會唔會爭取到？無乜機會囉，因為你用什麼方式嘗試做同一樣嘢，都唔及咁多萬人一齊上街立場咁清晰。所以，係絕望。」
「絕望」，是 Andrew 給今日香港的形容詞。
「香港無乜將來囉。2047 之後會點呢，又唔知喎其實。到時我應該未死，我唔係好鍾意中國，如果香港前景唔明朗，一定影響到我。」
當不少成年人認定雨傘運動已成功改變人心，啟蒙幾代人，Andrew 身上卻是另一回事。人心是改變了，意義卻是相反：由希望變成絕望。他還說，這份絕望心情，在他這代年輕人身上，甚是普遍。
面對一個教人失望的香港社會，有些人的選擇是持續發聲，繼續抗爭。Andrew 卻坦言，自己日後會選擇逃避。
「都有人曾經努力過啦，都唔成功…如果你唔逃避，就要跟呢套玩法玩下去。所以將來我會選擇逃避。」他想一想，再說下去。「有時做港豬都幾好吖。都改變唔到，咪逃避個問題囉，好似功課做唔到，都係逃避嘅啫。」
逃避的具體方法是什麼？他的答案是：移民。
「移到就移囉…如果移到民的話，大可不理香港的事，因為都影響唔到你。」移去邊好？「未決定，但希望是一個開心的國度，唔好好似香港咁多民怨。」
Andrew 又記得，之前讀過一個調查報告，指香港是全世界最少笑容的地方。他深有同感，因此對他日移民的地方，有一期望：
「我希望去一個最多笑容的地方，開心啲囉，人生最緊要就係開心嘅啫！」
或者很殘酷，但雨傘運動確實如此改變了他。
</description>
    </item>
    
    <item>
      <title>【我地呢班中學生．12】傘運三年　少年樂團 Boyz&#39; Reborn：灰，但不至無希望！</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-12-%E5%82%98%E9%81%8B%E4%B8%89%E5%B9%B4-%E5%B0%91%E5%B9%B4%E6%A8%82%E5%9C%98-boyz-reborn-%E7%81%B0-%E4%BD%86%E4%B8%8D%E8%87%B3%E7%84%A1%E5%B8%8C%E6%9C%9B/</link>
      <pubDate>Thu, 28 Sep 2017 16:30:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-12-%E5%82%98%E9%81%8B%E4%B8%89%E5%B9%B4-%E5%B0%91%E5%B9%B4%E6%A8%82%E5%9C%98-boyz-reborn-%E7%81%B0-%E4%BD%86%E4%B8%8D%E8%87%B3%E7%84%A1%E5%B8%8C%E6%9C%9B/</guid>
      <description>3 年前，一隊名叫 Big Boyz Club 的少年樂團創作了一首叫《催淚彈》的歌曲。
3 年後，Big Boyz Club已易名為Boyz&#39; Reborn，在一場聲援在囚抗爭者的音樂會上演唱他們的新曲《鐵窗內的風雅》。
兩首歌，記錄了香港民主運動兩個重要的時間點，但Boyz’ Reborn的Ben和Jason強調他們的樂隊並沒有刻意要創作政治題材歌曲的意思，只是事情發生了，成員將自己的情緒和想法寫成歌。
這幾年，社會「恰好」發生了的這些事情，成為這一代人重要的經歷與記憶。
 棲身於壓迫不安之中 / 仍然生活似如常
若現在靜悄默然離場 / 埋藏理念難發亮
—《時代感召》
 3 年間，不少人認為，從種種跡象看來，香港滑落至半威權政體，民主運動步入低潮期。眼見近年社會上種種事件，人大釋法、議員被DQ、抗爭者被囚，和不少香港人一樣，Ben 和 Jason都有灰心的時候。
「有時候都會諗，如果當初無關心社會咪好囉，唔使咁辛苦囉，」停頓半响，獨立樂團 Boyz&#39; Reborn 成員 Ben 續說，「但我估，比我再揀多次，我都係會咁樣行。」
眼見自己身處的地方變得越來越差，Jason 很不忿，「越來越多既香港核心價值被蠶食，例如我哋嘅議員制度、司法制度，原來都可以被人大釋法蠶食。」
但叫二人灰心的，除了是政權的打壓，更多是身邊不少人的冷漠。
Ben 感嘆在網絡上看見不少同齡人分享的生活，離不開食、玩、買，令他覺得很沮喪，「令我最灰嘅係人，唔係事。」
「雨傘之後，果時覺得社會發生咁大件事，應該會有更加多人關心社會，點知清完場，返到學校，又係咁，一日過一日，乜事都冇發生過。」
「雖然雨傘運動後見到好多年輕人覺醒，對政治有自己睇法，敢於表達自己聲音，但都有好多人事過境遷後就無咗件事，」Jason 苦笑：「好似 DQ 咁，無乜人理。」
 如障礙令你未敢將想法活出來
記住倔強與直覺 / 是青春的到來 —《給青春的你》
 8 名成員由初中生變成了高中生，Ben 和 Jason 今年9月亦成為中六學生。還有半年就要開考的 DSE，為二人增添了不少壓力，也悄悄擠壓掉玩音樂的時間。樂團成員各有各忙，上學、補課、補習、操練試題，只剩下每個週六可以聚在一起練習。
「其實我想拿拿聲畢業，讀大專嘅期間專注玩音樂。」剛放學的Ben，顯得有點疲累。「近排日日返學就係操卷、補課，每日放學都好攰，好無心機。」
雖然興趣明顯在於唱歌，二人仍然以升學為目標，皆因全職音樂人在香港難以謀生。「香港好少人可以全職玩音樂，就算好紅嘅好似 RubberBand，都係 part-time。」
「我哋有啲歌都係講夢想，屋企人年年都有睇我哋 concert，但次次睇完都好似無咗回事咁，好似唔係好接收到我哋想表達嘅嘢。」Ben直言，家人並不是特別支持他的音樂夢，「所以自己有時都好無奈，但都係堅持住，希望用行動證明俾佢哋睇。」
 年青的聲音不會退讓 / 年輕的心境不會變樣</description>
    </item>
    
    <item>
      <title>【我地呢班中學生．11】中立男孩：香港和學校　最緊要和諧</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-11-%E4%B8%AD%E7%AB%8B%E7%94%B7%E5%AD%A9-%E9%A6%99%E6%B8%AF%E5%92%8C%E5%AD%B8%E6%A0%A1-%E6%9C%80%E7%B7%8A%E8%A6%81%E5%92%8C%E8%AB%A7/</link>
      <pubDate>Wed, 27 Sep 2017 20:15:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-11-%E4%B8%AD%E7%AB%8B%E7%94%B7%E5%AD%A9-%E9%A6%99%E6%B8%AF%E5%92%8C%E5%AD%B8%E6%A0%A1-%E6%9C%80%E7%B7%8A%E8%A6%81%E5%92%8C%E8%AB%A7/</guid>
      <description>魚蛋今年中五，剛成功當選其中學的學生會會長。上任後他首要處理的問題是：學校撕裂，衝突連連。
話說近年有人替學校開設 Secrets 專頁，由於任何人都可匿名在上面發表意見，結果不時引發罵戰。有一次，校長在早會勸勉學生努力讀書上大學，有不喜歡讀書的同學就在專頁留言大罵；另一次，校方決定延長補課時間，準備公開試的同學每天要待到近六時才放學，於是許多同學匿名寫上粗口留言，問候校方。
甚至魚蛋本人也中過箭。學生會競選期間，網上突然出現大量「打手」，抹黑雙方陣營。作為會長，魚蛋雖然認為「清者自清」，並不介意，但他確實不喜歡這種風氣：「唔可以有呢種嘢喺學校…我想改變這種心態。」
作為學生會會長，魚蛋說要做好校方與學生之間的橋樑角色，「等佢哋可以互相發表意見。」他又提議在學生會室設置留言板，就像大學民主牆，讓同學留下名字，然後暢所欲言。
「我覺得人性本善嘅，唔駛諗到咁衰。凡事留一線，唔駛中傷人嘛！」
魚蛋喜歡和諧，不喜衝突的性格，也見於他對社會時事的立場。「而家好多遊行、水貨客多，令到好多衝突發生，雖然有時不太大，只是嘈下交、打下交就完，但我覺得可以坐低慢慢講，唔一定要郁手郁腳，不一定用暴力先解決到問題。」
「自己人都唔和諧，狗咬狗骨，就唔開心囉。」
在他眼中，今日香港之所以不和諧，其一源頭是雨傘運動。「雨傘運動之後，好多人開始…多咗衝突發生。以前就算嘈交，都好少即刻拎部機出來上網公審你，而家好多呢啲事發生…」
魚蛋強調自己既不是「黃絲」也不是「藍絲」，立場「好中立」：「會睇哪邊啱，哪邊錯，我會睇哂件事，先判斷對錯。」他認同佔領者爭取民主的理念，但從結果來看，卻又覺得運動根本改變不了什麼，「好似浪費咗自己時間」；甚至乎，「白紙畫咗一劃，就會變花」，魚蛋認為傘運對香港社會發展，「無好結果，甚至行咗衰嗰邊」。
他又記起，傘運初期身邊人人都說情景像六四，但出乎意料地，原來他不太清楚六四發生過什麼事：「淨係知被人用坦克車碌，有個好似盧海鵬咁嘅領導人下令嘛……我都未知哂詳情，所以都唔敢下判斷話平反。」
通識課會教「現代中國」，因此他試過堂上舉手問老師：「六四係咩嚟？」但老師通常只是說「落堂再講」，「但落堂後他們事務都多，就唔得閒同我講。」結果，魚蛋今天亦未了解六四的前因後果。
慢著 — 六四的資訊，google 一下不就鉅細無遺嗎？
「人哋話網絡嘅嘢唔可以盡信嘛，所以想聽人講多過電話講囉！人可信啲，為人師表嘛！」他笑著說。
</description>
    </item>
    
    <item>
      <title>【我地呢班中學生．10】港豬毒男：我寧願一世做中學生</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-10-%E6%B8%AF%E8%B1%AC%E6%AF%92%E7%94%B7-%E6%88%91%E5%AF%A7%E9%A1%98%E4%B8%80%E4%B8%96%E5%81%9A%E4%B8%AD%E5%AD%B8%E7%94%9F/</link>
      <pubDate>Wed, 27 Sep 2017 13:33:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-10-%E6%B8%AF%E8%B1%AC%E6%AF%92%E7%94%B7-%E6%88%91%E5%AF%A7%E9%A1%98%E4%B8%80%E4%B8%96%E5%81%9A%E4%B8%AD%E5%AD%B8%E7%94%9F/</guid>
      <description>「做中學生係最開心嘅！我寧願一世做中學生，唔返工。」今年 16 歲的阿軒，剛剛升上中六，準備應付 DSE。
阿軒就讀的學校，每年只有數名學生成功升讀學位課程。該校用學生成績優次分班，依次由 A 到 E 班排列，「我係成級最 down 嘅學生，我係 E 班嘅頹學生」。以目前校內成績而言，他承認考入大學的機會渺茫。他好想認真讀書，但考出來的分數總是不夠其他人高，每每自我否定，覺得「我都係無能力」。
雖然如此，阿軒對於日常生活感到滿意，甚至認為「做中學生係最開心」，「要考試咁又點？點都好過出去返工㗎！又要諗賺錢、點生活 … 我寧願一世做中學生，唔返工。」他形容自己的課後生活，打波、瞓覺、hea，「咩都做，只係唔煙唔酒」。他停頓一下，續說：「好港豬添，點算呀？」
阿軒其實也曾做過兼職，尋常如貨倉執貨，冷門到水上運動的賽道管理、協助裁判的工作，都一一做過。這些日子以來，他打工儲起來的收入，目前已有數千元，暫時已沒有再做兼職，說：「做嘢，只係有錢令我開心」。
自稱「毒男」的阿軒，形容自己「偏向唔係咁留意時事」。然而，他喜歡上網看日本動漫之餘，也讀不少網上論壇的時事討論。遠至銅鑼灣書店、佔領行動，到近月的雙學三子入獄，甚至教大民主牆事件，他都有留意事態發展。他強調自己不支持不鼓勵「港獨」，認為中港兩地「始終同一個民族」；又覺得中國和中共需要分別來看，「對抗一個政權、對抗中央，香港人就唔應該咁大矛盾」，但進一步追問時，他則說：「我就唔喺度發表咁多意見啦，我只係想展示我有睇新聞啫。」
問及對未來的計劃，阿軒希望順利升讀大學，道「我都未放棄 Jupas 嘅」。未能如願的話，他考慮報讀運動教練牌照。阿軒很喜歡運動嗎？他沒有回答，但說：「我有啲門路啦，知道點樣攞到相關牌照。想做教練，係因為有錢囉，呢個係我眼前最容易、最簡單拎到錢嘅方法。」
</description>
    </item>
    
    <item>
      <title>【我地呢班中學生．09】「女扮男」的天主教徒：不論性取向如何　無人能阻你做自己</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-09-%E5%A5%B3%E6%89%AE%E7%94%B7-%E7%9A%84%E5%A4%A9%E4%B8%BB%E6%95%99%E5%BE%92-%E4%B8%8D%E8%AB%96%E6%80%A7%E5%8F%96%E5%90%91%E5%A6%82%E4%BD%95-%E7%84%A1%E4%BA%BA%E8%83%BD%E9%98%BB%E4%BD%A0%E5%81%9A%E8%87%AA%E5%B7%B1/</link>
      <pubDate>Tue, 26 Sep 2017 16:01:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-09-%E5%A5%B3%E6%89%AE%E7%94%B7-%E7%9A%84%E5%A4%A9%E4%B8%BB%E6%95%99%E5%BE%92-%E4%B8%8D%E8%AB%96%E6%80%A7%E5%8F%96%E5%90%91%E5%A6%82%E4%BD%95-%E7%84%A1%E4%BA%BA%E8%83%BD%E9%98%BB%E4%BD%A0%E5%81%9A%E8%87%AA%E5%B7%B1/</guid>
      <description>「你最好嗌我小弟丫，唔好叫我小妹。」面前的中學生 CL 說。
L 是姓氏的縮寫，而 C 是 Colette，即聖女高萊德。出生於天主教家庭的 CL，小時候受洗成天主教徒，英文名字也是父母特地請神父取的。然而，他認為「CL」的稱呼更加貼近自己，說：「型啲，幾中性，啱我！」
童年生活並不愉快的 CL 記得，自從高小開始不時被同學欺負，男孩子尤其喜歡諷刺其性格和形象，「以前差唔多全世界都蝦我，都幾唔開心，我唔係好想再提」。
雖不抗拒校裙，但 CL 非常討厭短裙。他認為，裙子太短缺乏安全感，令穿著短裙的女性「無咗自衛能力，容易被人侵犯」。他雖然沒有類似的經歷，也沒有認識的人受到侵犯，但看到強姦新聞便會萌生恐懼，「我就係最驚呢啲，唔想自己係下一位，所以保護自己」。
「我決定咗女扮男，同埋單身一世，保障自己未來唔會受到其他嘢影響。」CL 喜歡中性打扮，強調喜歡穿著男仔衫，不代表討厭女仔衫；女扮男裝亦不一定要短髮，「但我好想試吓 gel 頭」。
性別光譜之上，16 歲的 CL 認為自己傾向「男嘅 role」。他又進一步指，跨性別人士主要有兩種形態，一種是接受手術，另一種則是透過打扮改變性別，「而我係透過打扮嗰啲」。他認為，無論男扮女，還是女扮男，最重要是「唔好破壞我嘅尊嚴」。
話雖如此，成長於天主教家庭，CL 承受的壓力極大。他畫畫時畫到雌雄同體時，媽媽便會說：「有無搞錯呀？你竟然畫呢啲嘢，早知唔俾你學畫畫！」父親的態度更為強硬，甚至會說：「你再話你唔結婚，扮男仔，我就踢死你！」近年，家姐拍拖之後，親戚又會問：「呢個係你家姐嘅男朋友，咁你呢？」
這些細細碎碎的語言堆疊起來，為 CL 帶來甚大的困擾。他想出席同志遊行，也被媽媽阻止，說：「佢話，如果係電視鏡頭見到你，你返去就知味道！好恐怖。」
CL 唯有在其他位置表達立場，例如學校的功課。DSE 選修視覺藝術的他，校內評估的其中一份習作，便是設計雌雄同體的服裝；而通識科的研習主題，則探討中學校園對於同性戀的接受程度，說：「呢啲功課都預咗俾人鬧，被人侮辱，被人踩，但我都會照做。」
「咩性傾向都好，你照去做囉，無人有資格阻止到你。」CL 坦言，無法同意部分《聖經》教義，亦承認自己不完全忠誠於天主，但他仍然堅持天主教徒的身份，說：「我覺得天主俾我智慧，我有善用。我有明辨是非嘅能力，有自決權，可以透過呢啲智慧來決定我嘅命運」。
（註：文中提及「女扮男」、「跨性別」等用語，取自受訪者使用的字眼。）
</description>
    </item>
    
    <item>
      <title>【我地呢班中學生．08】不服從女生：我愛媽咪　不愛她設定的路</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-08-%E4%B8%8D%E6%9C%8D%E5%BE%9E%E5%A5%B3%E7%94%9F-%E6%88%91%E6%84%9B%E5%AA%BD%E5%92%AA-%E4%B8%8D%E6%84%9B%E5%A5%B9%E8%A8%AD%E5%AE%9A%E7%9A%84%E8%B7%AF/</link>
      <pubDate>Tue, 26 Sep 2017 12:39:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-08-%E4%B8%8D%E6%9C%8D%E5%BE%9E%E5%A5%B3%E7%94%9F-%E6%88%91%E6%84%9B%E5%AA%BD%E5%92%AA-%E4%B8%8D%E6%84%9B%E5%A5%B9%E8%A8%AD%E5%AE%9A%E7%9A%84%E8%B7%AF/</guid>
      <description>訪問開始不久，這個名叫「一一」的中五女生便說：「我覺得自己會完成一啲好偉大的事。」語氣十分自信。
她說，自己每天上學都很有衝勁，因為她的人生目標是改變世界、改變社會，在此之前，在學就是重要的磨練階段。
一一喜歡思考。讀中三時某天，她心血來潮，忽然在想：究竟我點解要返學？她走去問母親，對方反問她：你覺得呢？一一想了一會，按直覺作答：「我返學不是為咗錢。」母親十分吃驚，周圍跟姨媽姑姐複述，就連去銀行提款，也要跟櫃枱職員說起這事。
「佢覺得，讀書就是為了搵錢去生存。我話，咁點解唔可以為興趣呢？」
一一的興趣是視覺藝術，自小獲讚有天分，自己亦樂在其中，「做的時候，幾攰都唔會覺得辛苦。」她又雀躍地向記者憶述，之前試過在學校用石頭作畫，用紅、黃、藍三種顏料調色，然後按心情亂畫，結果畫完，同學們都大讚「畫得好靚」，甚至嚷著要跟作品合照，一一很滿足：「我自己覺得其實真係幾靚。」
亦因此，她希望自己有天可以從事設計，慢慢改變社會，改變世界。
教人意外的是，她升中四時，沒有選修心愛的視覺藝術。
「媽咪、屋企人、隔離啲阿姨都話唔好，話搵唔到食……」一一後來跟視藝科老師談過，「如果要考大學，靠 VA（Visual Arts）個分係難啲。」她說自己很想讀大學，所以聽從長輩建議，改走一條較安全的路。
一一承認，自己一方面有團火，想做自己喜歡的事，改變世界；另一方面，背後卻有股力量把自己向後扯。這股力量，叫「家庭」。
她的家庭來自低下階層，父親在酒店工作，為人保守，不喜改變；母親當保安，捱過很多苦。一如很多為口奔馳的香港家庭，他倆除了雨傘運動時罵了兩句，平日很少理會政治，「佢哋覺得自己生活都未搞掂，駛乜理人哋。」
對於自己和父母的分別，一一其實很理解。「他們那個年代出世的人，資源比較貧乏，三餐都未搞掂，好自然唔會理人哋。但我知道自己唔係，我已經滿足咗佢以前無嘅嘢，我咪去另一個 level 囉！」
一一跟母親關係一直很好，一提起對方，就眼泛淚光。「媽咪影響我好多，我覺得佢好勁，好捱得……」她也知道母親對她的期望。除了「上學的意義」，她也曾跟對方討論過將來職業的選擇，母親想她當護士，「佢覺得人工高啦，需求大，唔會無工做，又準時收工放工。」一一卻認定自己性格粗心大意，根本不適合照顧病人，她說她想做 designer。
聽得出一一很重視家人，尤其是母親，雖然這往往成為她思考未來的煩惱源頭。「我知佢係為我好，但她的意願和我的意願一定會違背。」
幾經思考，一一想到一個她眼中「兩全其美」的辦法：先努力考上大學，讀心理學或社會學，之後出來找份穩定的好工，做幾年，儲點錢，然後再讀設計，做設計。
「我同媽咪講，等到我有資本，我唔需要問你攞錢，有能力依靠自己的時候，我就會去闖自己的世界。」
對此，母親的反應是：「算啦，講都唔聽。」
一一預期，未來的日子還會遇上許多理想和現實之間的角力，她會提醒自己，一切要取平衡，不能為自己團火太自私，而忽略他人感受。但無論如何，她始終相信，自己會勝出這場角力戰。
就如她在訪問開首說的那句話。
</description>
    </item>
    
    <item>
      <title>【我地呢班中學生．07】合唱團女生：現在能力小　但還得繼續走</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-07-%E5%90%88%E5%94%B1%E5%9C%98%E5%A5%B3%E7%94%9F-%E7%8F%BE%E5%9C%A8%E8%83%BD%E5%8A%9B%E5%B0%8F-%E4%BD%86%E9%82%84%E5%BE%97%E7%B9%BC%E7%BA%8C%E8%B5%B0/</link>
      <pubDate>Mon, 25 Sep 2017 15:15:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-07-%E5%90%88%E5%94%B1%E5%9C%98%E5%A5%B3%E7%94%9F-%E7%8F%BE%E5%9C%A8%E8%83%BD%E5%8A%9B%E5%B0%8F-%E4%BD%86%E9%82%84%E5%BE%97%E7%B9%BC%E7%BA%8C%E8%B5%B0/</guid>
      <description>「你講嘢可唔可以唔好咁官腔！」幾個中五女生在餐廳的沙發座位上哄笑得東歪西倒，只因Chesna 說她上學的原因，是因為喜歡吸收更多的知識，裝備自己。
Chesna來自一間直資傳統名校。瘦小、溫文，對記者問的每一個問題都耐心地給予詳細的答案，予人典型教會女校乖乖女形象。自我介紹的時候，她很純熟地先列舉出自己修讀的科目，然後是校內擔任的學會職務，像出席一場面試。
讀直資學校的同學，在資源及機會上或相較很多同齡人優勝，但Chesna覺得，名校有時候亦是一個包袱，「有時候覺得自己喺名校讀書，自己對自己嘅期望都會比較高。」
「我上年absent咗左好多日，病咗好多次，可能因為啱啱升上高中，壓力太大。老師對我們的期望大咗，assessment多咗，有時我handle唔到咁多壓力。上年有一次我崩潰咁喊咗成晚，依家講起我都有啲想喊。」
父母都是數學老師的 Chesna，數學科卻老是不及格，「我覺得數學真係好難，學嘅嘢平時又唔會用到。中文同數學都係，我都覺得難到好似無用。」中文和數學，除了因為是DSE的必修科目，其實 Chesna 也不知道讀來為什麼。
幾名女生言談間一直數着一堆功課的英文名稱縮寫，TP、RJ、IES、SLP…&amp;hellip;Chesna 平時盡量都會交齊功課，但有時候無可避免都會欠交，「有時真係太多功課，我都會遲交，但又俾老師&amp;hellip;&amp;hellip;鬧，差啲講咗個粗口字添。」差點衝口而出，Chesna 有點尷尬。
記者又問她，如果不用考DSE，你會用時間來做什麼？
「唔洗考DSE？唔洗考DSE都會有其他試要考啊。」
那麼如果不用考公開試呢？
「唔洗考試我會點啊&amp;hellip;&amp;hellip;我諗起 demand and supply 嘅問題&amp;hellip;&amp;hellip;」Chesna 和幾名同學竟然都沒有答案。在努力準備考試、升學之外，她們難以想像其他。
其實 Chesna 也有興趣。除了「吸收知識」這個官方答案，她上學也因心愛的合唱團活動，「有時候無choir practice 都唔知返學係為咩。」
不過，母親會覺得她放了太多時間在合唱團的活動上，希望她注重學業，「我覺得依家讀書，有好多限制。我覺得如果我再大個啲，時間可能會再充足啲，就可以放多啲時間喺裡面」，「大學都有合唱團架。」
雖然現在大部分時間都花在讀書上，但 Chesna 仍希望自己#繼續走，最終走到想到達的地方：「依家都無咩可以做到改變，我哋嘅能力仲係好細，可能入到大學，會有更加多自己嘅意見同想法，可以落力做自己想做嘅嘢。」
</description>
    </item>
    
    <item>
      <title>【我地呢班中學生．06】健身男模：適應香港社會　過著九十分生活</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-06-%E5%81%A5%E8%BA%AB%E7%94%B7%E6%A8%A1-%E9%81%A9%E6%87%89%E9%A6%99%E6%B8%AF%E7%A4%BE%E6%9C%83-%E9%81%8E%E8%91%97%E4%B9%9D%E5%8D%81%E5%88%86%E7%94%9F%E6%B4%BB/</link>
      <pubDate>Mon, 25 Sep 2017 14:10:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-06-%E5%81%A5%E8%BA%AB%E7%94%B7%E6%A8%A1-%E9%81%A9%E6%87%89%E9%A6%99%E6%B8%AF%E7%A4%BE%E6%9C%83-%E9%81%8E%E8%91%97%E4%B9%9D%E5%8D%81%E5%88%86%E7%94%9F%E6%B4%BB/</guid>
      <description>「我而家過得好充實，good enough for me。」不少青年對現實感到不滿，但剛剛升讀中六的 Matthew 卻認為自己過著八、九十分的生活。
出生於廣東省的 Matthew，三四年前移居香港。他形容自己初到香港時，表現得「豪放啲，講嘢大聲；同埋有啲行為唔檢點，掉垃圾嗰啲；搭車時又會插隊」，笑言「其實同而家啲人抱怨嘅嘢差唔多」。當時，他曾因此受到語言攻擊，聽過不少「好難聽嘅說話」。他慢慢適應香港的生活規範，今日回想起來，不禁說：「當時以為細路仔無咩所謂，但現在覺得唔應該囉」。
作為新來港人士，Matthew 對於中港關係亦有關注。他相信兩地始終是同一個民族，加上「香港始終無軍隊無可能獨立，獨立都無咩意思」。然而，他覺得「銅鑼灣書店事件」上，中方的做法「有少少過份，過於干涉香港，擺明有啲越界，唔係太好」。
「呢個社會對我嘅影響比較細，我會反而去適應呢個社會，再去搵返自己嗰套。」Matthew 認為，社會氣氛雖然緊張，但個人生活依然美滿。
酷愛運動的 Matthew，是多個校隊的活躍份子。划艇、籃球、手球之餘，他課外再有做健身。三年前，他又開始出任游水助教，教小朋友學游水。運動以外，他還有另一個身份，「幫啲朋友公司做過 model，sell 啲 product 咁，所以身體嘅狀況要 keep 住」。
直至今年，18 歲的 Matthew 超齡，無法參與學界比賽，加上升上中六忙著準備應試，他便退出校隊。雖然如此，他堅持一星期做五、六次運動，強調學習和運動兩者都不會放棄。
從商的父親抱持開明態度，沒有強求 Matthew 成為律師醫生，「be whatever you like，只要唔好行錯路，肯努力，有上進心就得」。雖然如此，他也承認自己緊張公開考試，「唔緊張考試，即係唔緊張自己未來啦」。
Matthew 雖然喜歡運動，但大學首選卻是商科，「諗住讀 business、finance 或者 marketing。大個咗之後，我都想自己做一個 businessman。」若然考不進大學，他將考慮直接投身職場，說：「可能做健身教練，或者做啲比較辛苦嘅工作，all or nothing。做建築工人都無所謂，返工時間唔長，收入又比較高嘛。」
</description>
    </item>
    
    <item>
      <title>【我地呢班中學生．05】獨派學生領袖：我哋究竟有無幫到香港？</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-05-%E7%8D%A8%E6%B4%BE%E5%AD%B8%E7%94%9F%E9%A0%98%E8%A2%96-%E6%88%91%E5%93%8B%E7%A9%B6%E7%AB%9F%E6%9C%89%E7%84%A1%E5%B9%AB%E5%88%B0%E9%A6%99%E6%B8%AF/</link>
      <pubDate>Fri, 22 Sep 2017 14:42:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-05-%E7%8D%A8%E6%B4%BE%E5%AD%B8%E7%94%9F%E9%A0%98%E8%A2%96-%E6%88%91%E5%93%8B%E7%A9%B6%E7%AB%9F%E6%9C%89%E7%84%A1%E5%B9%AB%E5%88%B0%E9%A6%99%E6%B8%AF/</guid>
      <description>去年今日，本土派氣勢正盛。
2016 年七月，中大傳播與民意調查中心就「香港獨立」進行民調，15 至 24 歲受訪者中，有 39% 支持港獨。八月初，本土民主前線梁天琦被選舉主任 DQ，香港民族黨於添馬公園舉行集會，召集人陳浩天在台上表示，這是歷史上首個港獨集會，稱過萬人出席。一個月後，青年新政梁頌恆及游蕙禎勝出選舉，晉身立法會。
同一時間，一個名為「學生動源」的本土派學生組織，開始進入各界視線。就在民族黨集會舉行前三日，學生動源宣布發動於各間中學設立關注組，宣揚港獨。不足一個月，已有 28 間中學成立本土關注組，一時風火，令政府不得不關注。梁振英將校園內討論「港獨」，比喻為在校內講粗口；時任教育局局長吳克儉連番警告：「港獨沒有討論空間」。
那時候，亦是「學生動源」的高峰時期。當時他們在網上募集了六十個成員，既在校內設立組織，又每天擺設三、四個街站，派傳單，嗌咪，與藍絲阿伯吵架，誓要將「港獨」理念遍地開花。
一年後今日卻是另一個世界。
梁游被DQ，「熱普城」內訌，民族黨再無法舉行另一次大型集會，梁天琦等本土派領袖既被官司纏身，面臨重判，又專注進修，相繼淡出公眾視線。今年五月，中大再就「港獨」進行同一民調，15 至 24 歲受訪者支持港獨比例令人意外地急跌至 15%，反對比例則為 43%，年輕人民情逆轉。
學生動源亦愈來愈凋零，四個召集人走剩一個，成員少了一半，街站很少再擺，各中學本土關注組都只剩下 facebook 專頁在運作，接近名存實亡。
留下來那個召集人，是今年讀中五的鍾翰林。未走，不代表他不灰心。這一年的經歷，令他有極多反思。
「由我哋同民族黨，叫人在中學大學宣傳『香港獨立』嗰下開始，令到香港政府、中學大學的校方，對於校內宣傳港獨有咁大的反應 ……」
「其實我哋當初搞呢個計劃出嚟，究竟有無幫到香港呢？還是令宣傳愈來愈難？」
 鍾翰林（圖片來源：鍾翰林 fb）
 由四個人變一個人
剛開學，鍾翰林已經忙得不可開交。升上中五，一星期有兩天要六點才放學，回到家已七時，還要做功課；為籌備選學生會，他早晚在撰寫政綱；身為學生動源召集人，有時他要和成員開會，又要處理對外事宜，譬如與其他組織進行抗爭支援的聯合會議。
差點漏了，還有每星期一晚，他要主持網台節目。
節目名稱就叫「學生動源」，去年 7 月啟播，起初人強馬壯，每集都有三四個節目主持，你一言我一語。但近月經常出現一個情況：整個直播室，只有鍾翰林一個人。
「連 Channel i（網台）的人都睇得出，我喺度 hea 緊，夾硬迫自己上去。以前節目多人啲，雖然講嘢未必好好，但起碼睇得出唔係死撐，唔會好攰咁。」
某程度上這不是他的錯。過去幾個月，學生動源內部出現人事大變動，組織原本有四個召集人，其中三個近月以不同私人原因請辭，有說家人有生意在大陸，有說看不到本土前景，需要停一停，諗一諗 …… 就連鍾翰林自己四月時亦請過辭，只是後來無人接任，為免組織停頓，他唯有捱義氣，暫代召集人一職。
「長遠而言我認為自己不太適合做對外工作，如果有成員覺得自己勝任，可取代我。」
 鍾翰林（圖片來源：Channel i 節目《學生動源》截圖）
 學生動源成立於 2016 年 4 月，以「一個本土理念的學生組織」自居。四名創辦人相識於當年 2 月新東補選的本民前團隊。</description>
    </item>
    
    <item>
      <title>【我地呢班中學生．04】不喜分裂的女生：不甘平淡　但我無辦法</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-04-%E4%B8%8D%E5%96%9C%E5%88%86%E8%A3%82%E7%9A%84%E5%A5%B3%E7%94%9F-%E4%B8%8D%E7%94%98%E5%B9%B3%E6%B7%A1-%E4%BD%86%E6%88%91%E7%84%A1%E8%BE%A6%E6%B3%95/</link>
      <pubDate>Thu, 21 Sep 2017 15:46:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-04-%E4%B8%8D%E5%96%9C%E5%88%86%E8%A3%82%E7%9A%84%E5%A5%B3%E7%94%9F-%E4%B8%8D%E7%94%98%E5%B9%B3%E6%B7%A1-%E4%BD%86%E6%88%91%E7%84%A1%E8%BE%A6%E6%B3%95/</guid>
      <description>「現在社會的分裂，純粹係自己吹，大家都無了解過件事，明明唔 make sense，又覺得自己好啱 … 分裂唔係唔得，但有啲蠢囉。」
今年中五的 Ella，是今屆奇趣盃搞手之一，也是校內辯論隊成員。課餘時間大多花在辯論上的她說，辯論給她最大的得著，是理性溝通：「你起碼要用理據說服人。」在她眼中，今日香港非常分裂，老人家與青年分裂，父母與子女分裂，建制與非建制反裂。分裂不是不行，但爭論要有理性。「無論是『政府就係啱』，或者『反政府就係啱』，都唔應該。」
準備辯論比賽的過程，往往需要接觸大量時事資訊。但其實政治非 Ella 最關心的事。她未參與過社運，「參加嚟都無用，遊完行就完，唔會有結果。」印象比較深刻的是三年前雨傘運動，家住油麻地的她，不時行經佔領區，對運動持正面態度。「好難得有咁多香港人行出來，爭取同一樣嘢，香港人真係好少咁團結 …」
「… 但嗰次團結咗之後，好似就更加分裂。」
分裂，為 Ella 所憎惡。
「我個人本身鍾意和平，不太鍾意同人拗交。」
Ella 來自一間地區名校，距離 DSE 尚有年半，公開試壓力悄悄來臨，「有些同學很緊張，日日都要補習。」她比較幸福，自己不喜歡競爭，父母也不太注重成績，甚少催谷，覺得盡了力就可以。
「我覺得我比其他人生存得快樂囉。」
她預期考試成績不會太好，也明瞭自己長處在於與人溝通，故未來打算報讀幼兒教育，做個幼稚園老師。問 Ella 覺得十年後自己在做什麼，她也只寫上平淡的一句：打緊正常的工作。
「無，都係想將來有份工咋 … 唔係失業，就係返緊工㗎啦。」
Ella 不是沒想過跳出 comfort zone，去一個 gap year，背起大背包環遊世界，但又害怕損失一年工作經驗，會對職業生涯有大影響。大起大落的人生，她自問承受不起。
「可能我本身無咩夢想。」
咁就一世，甘心嗎？
「唔甘心㗎，但都無辦法。」這是 16 歲平凡女生的真實心聲。
</description>
    </item>
    
    <item>
      <title>【我地呢班中學生．03】籃球小子：畢業後想做警察，但 ...</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-03-%E7%B1%83%E7%90%83%E5%B0%8F%E5%AD%90-%E7%95%A2%E6%A5%AD%E5%BE%8C%E6%83%B3%E5%81%9A%E8%AD%A6%E5%AF%9F-%E4%BD%86/</link>
      <pubDate>Thu, 21 Sep 2017 14:43:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-03-%E7%B1%83%E7%90%83%E5%B0%8F%E5%AD%90-%E7%95%A2%E6%A5%AD%E5%BE%8C%E6%83%B3%E5%81%9A%E8%AD%A6%E5%AF%9F-%E4%BD%86/</guid>
      <description>「我對 DSE 無乜感覺，考完之後諗住做消防或者警察。人工好，福利多，又唔駛讀書好勁，合格就得。」今年升上中六的 Peter 說。
Peter 祖籍汕尾，2008 年隨母親來港，現時與哥哥三人共住百呎劏房。他坦言自己成績「唔 OK」，但不討厭上學，道：「喺屋企都無嘢做，無咩玩，學校會同啲朋友一齊玩」。
喜歡打籃球的 Peter，是籃球校隊成員，惟今年超齡未能參加學界賽，但逢星期五都與朋友一起練波。打波，吹水，到晚上 11 點，球場關燈，他們才各自回家。
數月前，Peter 居住的劏房木蝨為患，幾乎所有傢俱都要丟掉，甚至床架都要換過。重新添置傢俱之前，他去過朋友家暫住，也睡過幾天賓館，現在總算安頓下來，說：「住嗰度好麻煩好辛苦，排咗好耐公屋，好多年都未上到樓。」
Peter 的哥哥不定時回家，收入也不穩定，有時甚至會向媽媽索取金錢使用。去年，爸爸過身後，家庭財政負擔更重，媽媽每日做足 12 小時養家，「睇到阿媽我覺得佢好辛苦。」
雖然如此，Peter 未有想過提早出身打工幫補家計，說：「我唔想咁快返工。返工好悶，好攰，係咁被人鬧。」他曾經做兼職賺取使用，就像剛剛過去的暑假，他到貨倉執貨，但做了幾天便辭工，說：「買到自己想要嘅籃球鞋，賺夠錢咪唔返囉。」
距離公開試尚餘半年時間，Peter 覺得「無乜感覺」，早已計劃完成中六之後，直接報考紀律部隊，看準其「人工好，福利多，又唔駛讀書好勁」的特點。
「而家警民關係好差，警察係咁被人鬧。」Peter 雖然沒有參與雨傘運動，但認為事件影響了自己做警察的志願，說：「做警察，好擔心係咁被人鬧。」因此，他現時考慮投考消防員；但若然考不上，也願意轉做警察，說：「被人鬧吓都無所謂啦，好搵就得。」
消防或警察並非其終極目標，Peter 希望自己十年後成為籃球教練，說：「但教練少錢嘛！而家仲未做到，所以要做住警察嗰啲先囉。」
</description>
    </item>
    
    <item>
      <title>【我地呢班中學生．02】迷失少年：我怕有一天會變港豬</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-02-%E8%BF%B7%E5%A4%B1%E5%B0%91%E5%B9%B4-%E6%88%91%E6%80%95%E6%9C%89%E4%B8%80%E5%A4%A9%E6%9C%83%E8%AE%8A%E6%B8%AF%E8%B1%AC/</link>
      <pubDate>Wed, 20 Sep 2017 16:03:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-02-%E8%BF%B7%E5%A4%B1%E5%B0%91%E5%B9%B4-%E6%88%91%E6%80%95%E6%9C%89%E4%B8%80%E5%A4%A9%E6%9C%83%E8%AE%8A%E6%B8%AF%E8%B1%AC/</guid>
      <description>「唔好意思，我會唔會搞到你都灰埋？」訪問結束後，Jerome 這樣問記者。
Jerome 今年中四，在一間傳統名校就讀，雖然距離公開試還遠，但開學第一星期，每科老師上堂，已主動談起 DSE。Jerome 不太緊張，「呢場遊戲唔係考你有幾叻，而係考你點做份卷，咁點解我要咁認真？」但身邊同學可不是這樣想。Jerome 記得去年期終試以成績決定選科，有同學竟收起自己的 notes，不借給人，他稱從此看穿人性，「係好恐怖」。
但面對「一試定生死」的 DSE，加上家人壓力、外人目光，Jerome也唯有跟大隊，一如班中大部分同學，他報讀補習班，操練答題技巧。
「點解我哋做中學生，要折墮到每日返完學，仲要去補習？」
每次補習至夜深回家，一股迷失感覺就湧上心頭。「我唔知自己係咪真係想咁 …… 我不甘心生活全部格式化。咁樣勞碌，考試，搵工，賺錢，養屋企，死咗 …… 咁呢段人生最後換來的，係乜嘢？」他想不明白。
Jerome 更想不透的，是香港社會對待年輕人的方法。「社會成日畀個目標你，但同時限制你向目標進發的機會。」例如政府常鼓勵青年發掘潛能，「但所謂潛能，於在位者眼中，其實就係跟佢條路。」
Jerome 興趣多多，平日愛玩辯論、戲劇，自小學習畫畫，學了足足 11 年。他認為，年輕人成長不應只有「讀書 — 考試 — 搵工」一途。「譬如也應該讓我們在藝術方面發展 …… 但社會扼殺太多屬於我們的空間。」他以相識多年的畫畫老師作例。「佢一直行藝術的路，但教埋今年，就afford唔到租金，可能以後都唔再教，因為收到太少錢。」老師的困境，令他引以為鑑，是以即使喜歡繪畫，卻從未想過以此為業。
Jerome 不滿香港教育制度，以蔡若蓮喪子新聞為例，他雖不認同民主牆的慶祝字句，但又認為大家應反思，行為上的暴力與制度上的暴力，哪個更應該被譴責？
「如果對比邊個無良心啲，我會話係蔡若蓮，或者教育界的一些人，而家佢哋（肇事者）涼薄的只係蔡若蓮個仔，但教育局的人有無諗過，佢哋涼薄緊的，是十幾條甚至更多的生命？佢哋係折磨緊幾十萬中學生，包括我。」
他亦不認為大人們能理解這一代學生的苦況。「當嗰班冇接觸過 DSE 的中年人，成日同你講，『我以前游水過嚟，或者以前考會考都好辛苦』，我會問：點解佢地會講出呢啲說話？呢番說話，其實代表佢無了解過我哋。」
近年香港社會彌漫灰暗氛圍，Jerome 明顯深受影響。雨傘運動時他讀中一，外公帶他到現場觀察，Jerome 大開眼界，更得到政治啟蒙，「我本身都覺得唔好理政治，但因為雨傘運動先至會了解點解成個社會係咁。當時以為香港真係有希望……」
「…… 但雨傘運動換來的結果，卻是絕望。」
Jerome 是今屆「奇趣盃」辯論比賽的搞手之一。他最難忘賽事季軍戰的辯題：派膠比認真更適合成為香港人的處世方式。
研究辯題的過程中，他愈來愈認識香港人，亦愈來愈心灰：「唔要面、派膠嗰班人，先至係最後的得益者，反之認真那班，不會有好結果。」
他甚至開始思考：香港沉淪或因為太多人願意妥協。「如果你咩都唔理，採取駝鳥政策，你會發現好多社會問題都唔係問題。如果擺低執著，一樣可以過得逍遙快活。」他苦笑，「『港豬』舒服都係咁解。」
「絕望啲睇，做一個港豬，可以在香港生活得好開心，但同時間，你係違背緊自己一些原則。」
今天關心社會的他，卻不肯定十年後會否也成為「港豬」。
「到時我可能已經變咗港豬，因為太多嘢控制唔到。我唔知應唔應該付發聲的代價，又或者有無人肯同我一齊付發聲的代價。」一個灰心少年如是說。
</description>
    </item>
    
    <item>
      <title>【我地呢班中學生．01】文學女生：香港冇乜希望　夢想移民日本</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-01-%E6%96%87%E5%AD%B8%E5%A5%B3%E7%94%9F-%E9%A6%99%E6%B8%AF%E5%86%87%E4%B9%9C%E5%B8%8C%E6%9C%9B-%E5%A4%A2%E6%83%B3%E7%A7%BB%E6%B0%91%E6%97%A5%E6%9C%AC/</link>
      <pubDate>Tue, 19 Sep 2017 16:12:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-01-%E6%96%87%E5%AD%B8%E5%A5%B3%E7%94%9F-%E9%A6%99%E6%B8%AF%E5%86%87%E4%B9%9C%E5%B8%8C%E6%9C%9B-%E5%A4%A2%E6%83%B3%E7%A7%BB%E6%B0%91%E6%97%A5%E6%9C%AC/</guid>
      <description>「DSE 完左之後，我諗住去台灣讀大學，讀語文學系。」Jenny 說。她喜歡閱讀，鍾情日本文學，最愛太宰治的《人間失格》，但她成績並不理想，媽媽曾言：「如果真係讀唔到大學嘅話，不如快啲出嚟做嘢，幫輕吓屋企」。
Jenny 一家六口居於公屋，今年暑假曾到餐廳打工，並將部分薪水幫補家計，說：「自己有能力嘅，咪自己出去賺少少囉」。兩名哥哥早已出身，並願意承擔其大學開支，「我好開心，會勤力啲，唔會再好似之前咁」。
小時候，Jenny 不知上學為了甚麼，小學不時逃課，形容自己當時「極度百厭」。媽媽警告「唔返學會被人拉」，她才乖乖回到學校。她形容初中階段「唔知自己做咩」，但記得中三時發生雨傘運動，爸爸帶她到金鐘佔領區。
「去到之後，我覺得啲新聞有啲抹黑咗啲佔中人士。佔中人士都幾自律，咁多人為咗改變而出嚟行。」Jenny 強調自己並非「參與」佔中，而是去「體驗」一場大型社會運動，政治取態中立，建制民主的聲音都願意聆聽。
相對於社會運動，Jenny 更有感於中國崛起。她眼中的中國人「好有錢，真係好有錢」，「個個落嚟香港駛錢都唔駛考慮咁，拖成袋現金嚟買樓，三百幾萬都直接買」。雖然如此，她覺得滿街人都在說普通話，本土特色的舖頭逐漸式微，取而代之的是名牌和藥房。
面對著「中國繁榮、香港衰落」的形勢，Jenny 說：「喺香港覺得真係冇乜希望咁，所以想移民囉！」
移民，繁榮的中國不在其考慮之列。Jenny 認為中國「發展得太好」，忽略了生態保護，亦爆出不少黑心事件。她亦不滿中國新聞透明度不高，「好多你應該要知嘅嘢都被國家抹走咗」。
喜歡日本文學的 Jenny 希望移民到日本，甚至研究過移民日本的條件，並承認難度甚高。她目前正在自學日文，希望十年後能夠實現移民夢。
</description>
    </item>
    
    <item>
      <title>【我地呢班中學生．前言】這一代年輕人最關心的是 …</title>
      <link>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-%E5%89%8D%E8%A8%80-%E9%80%99%E4%B8%80%E4%BB%A3%E5%B9%B4%E8%BC%95%E4%BA%BA%E6%9C%80%E9%97%9C%E5%BF%83%E7%9A%84%E6%98%AF/</link>
      <pubDate>Tue, 19 Sep 2017 16:08:00 +0000</pubDate>
      
      <guid>/topic/%E6%88%91%E5%9C%B0%E5%91%A2%E7%8F%AD%E4%B8%AD%E5%AD%B8%E7%94%9F-%E5%89%8D%E8%A8%80-%E9%80%99%E4%B8%80%E4%BB%A3%E5%B9%B4%E8%BC%95%E4%BA%BA%E6%9C%80%E9%97%9C%E5%BF%83%E7%9A%84%E6%98%AF/</guid>
      <description>中學生，一直背負社會上很多人的期望，和想像。
2014 年 9 月，開學才不久，數以千計的中學生選擇響應學民思潮的「罷課日」，抗議人大八三一決定，爭取特首選舉加入公民提名。炎炎夏日，他們離開冷氣課室，走上自修室讀書，以行動實踐改變的希望 &amp;hellip;&amp;hellip;
三年後這一代，正在想什麼？
過去兩年，多名香港中學生接連自殺身亡。年初農曆新年假期結束後，兩名中學生留下控訴學習壓力的遺書，墮樓身亡。上月底，浸信會愛群社會服務處亦發表「中學生抑鬱焦慮狀況調查 2017」結果，五成受訪中學生受到抑鬱困擾、六成常感寂寞。讀書壓力大，課外活動多，幾乎成為我們對這一代中學生的普遍認知。
與此同時，我們不時在網絡上見到中學生的青春創意。去年，循道中學學生拍片教數學，「Side Angle Side」唱住「全等三角形」的五種驗證法；屯門保良局董玉娣中學候選學生會內閣，拍片唱 rap 介紹成員；近日，有中學生憑著以學童自殺為題的影片打入本地影視人創辦的「坎坷影展」等等。
他們忙碌，重壓，抑鬱，寂寞；他們充滿活力、想像、創意、夢想。近年香港彌漫灰暗氛圍，同樣目睹連串社會風波的香港中學生，到底過著怎樣的生活？他們怎樣看待學習和考試？對於自己和香港的未來，他們又有甚麼想像？
「絕望，衰落，腐化，分裂，亂」，是他們眼中的香港。
三年後的這一代中學生，想像十年後的生活「移民」他方，覺得自己會「做緊我唔想做嘅事」，甚至擔心「因為自己嘅政治主張而離開香港或者面臨審判」。若我們相信青年是社會的未來，這些未來青年想像的香港未來，會是怎麼樣的寓言？
《立場新聞》最新欄目「我地呢班中學生」，通過訪談，呈現來自不同背景的中學生的所思所想。
他們當中有人不理政治，有人宣傳港獨；有人臉如死灰，有人朝氣勃勃 …… 無論如何，每一個都是當下我地的中學生。</description>
    </item>
    
  </channel>
</rss>
